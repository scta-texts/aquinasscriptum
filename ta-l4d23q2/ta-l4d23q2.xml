<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 23, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 23, Quaestio 2</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="403b"/>
      </div>
    </front>
    <body>
      <div xml:id="ta-l4d23q2">
        <head xml:id="ta-l4d23q2-Hd1e97">Quaestio 2</head>
        <div xml:id="ta-l4d23q2-Dd1e100">
          <head xml:id="ta-l4d23q2-Hd1e102">Prooemium</head>
          <p xml:id="ta-l4d23q2-d1e105">Deinde quaeritur de administratione hujus sacramenti; et circa hoc quaeruntur quatuor:
            1 quis sit minister hujus sacramenti; 2 cui debeat conferri; 3 in qua parte; 4 utrum
            debeat iterari.</p>

        </div>
        <div xml:id="ta-l4d23q2-Dd1e109" type="articulus">
          <head xml:id="ta-l4d23q2-Hd1e111">Articulus 1</head>

          <head xml:id="ta-l4d23q2-Hd1e114" type="question-title">Utrum laicus possit hoc sacramentum conferre</head>

          <div xml:id="ta-l4d23q2-Dd1e117">
            <head xml:id="ta-l4d23q2-Hd1e119">Quaestiuncula 1</head>
            <p xml:id="ta-l4d23q2-d1e122">Ad primum sic proceditur. Videtur quod etiam laicus possit hoc sacramentum conferre.
              Quia hoc sacramentum habet efficaciam ex oratione, ut Jacobus dicit. Sed oratio laici
              quandoque est aeque Deo accepta sicut sacerdotis. Ergo potest hoc sacramentum
              conferre.</p>
            <p xml:id="ta-l4d23q2-d1e125">Praeterea, de quibusdam patribus in Aegypto legitur, quod oleum ad infirmos
              transmittebant et sanabantur; et similiter dicitur de beata Genovefa quod oleo
              infirmos ungebat. Ergo hoc sacramentum potest conferri etiam a laicis.</p>
            <p xml:id="ta-l4d23q2-d1e128">Sed contra est, quia in hoc sacramento fit remissio peccatorum. Sed laici non habent
              potestatem dimittendi peccata. Ergo et cetera.</p>

          </div>
          <div xml:id="ta-l4d23q2-Dd1e132">
            <head xml:id="ta-l4d23q2-Hd1e134">Quaestiuncula 2</head>
            <p xml:id="ta-l4d23q2-d1e137">Ulterius. Videtur quod diaconi possint hoc sacramentum conferre. Quia, secundum
              Dionysium, diaconi habent virtutem purgativam. Sed hoc sacramentum est institutum ad
              purgandum tantum ab infirmitate mentis et corporis. Ergo diaconi possunt conferre.</p>
            <p xml:id="ta-l4d23q2-d1e140">Praeterea, dignius sacramentum est Baptismus quam hoc de quo agimus. Sed diaconi
              possunt baptizare, ut patet de beato Laurentio. Ergo et possunt hoc sacramentum
              conferre.</p>
            <p xml:id="ta-l4d23q2-d1e143">Sed contra est quod dicitur Jac. 5, 14: <quote xml:id="ta-l4d23q2-Qd1e145">inducat presbyteros
              Ecclesiae</quote>.</p>

          </div>
          <div xml:id="ta-l4d23q2-Dd1e150">
            <head xml:id="ta-l4d23q2-Hd1e152">Quaestiuncula 3</head>
            <p xml:id="ta-l4d23q2-d1e155">Ulterius. Videtur quod solus episcopus possit hoc sacramentum conferre. Quia hoc
              sacramentum unctione perficitur, sicut et confirmatio. Sed solus episcopus potest
              confirmare. Ergo solus potest hoc sacramentum conferre.</p>
            <p xml:id="ta-l4d23q2-d1e158">Praeterea, qui non potest quod est minus, non potest quod est majus. Sed majus est
              usus materiae sanctificatae quam sanctificatio ejus, quia est finis ipsius. Ergo cum
              sacerdos non possit sanctificare materiam, nec potest materia sanctificata uti.</p>
            <p xml:id="ta-l4d23q2-d1e161">Sed contra, hujus sacramenti minister inducendus est ad eum qui suscipit sacramentum,
              ut patet Jacob. 5. Sed episcopus non posset accedere ad omnes infirmos suae dioecesis.
              Ergo non solus episcopus potest hoc sacramentum conferre.</p>
          </div>
          <div xml:id="ta-l4d23q2-Dd1e166">
            <head xml:id="ta-l4d23q2-Hd1e168">Quaestiuncula 1</head>
            <p xml:id="ta-l4d23q2-d1e171">Respondeo dicendum ad primam quaestionem, quod secundum Dionysium in Eccles. Hierar.,
              sunt quidam exercentes actiones hierarchicas, et quidam recipientes tantum, qui sunt
              laici; et ideo nullius sacramenti dispensatio laico ex officio competit; sed quod
              baptizare possunt in casu necessitatis, est divina dispensatione factum, ut nulli
              regenerationis spiritualis facultas desit.</p>
            <p xml:id="ta-l4d23q2-d1e174">Ad primum ergo dicendum, quod oratio illa non fit a sacerdote in persona sua: quia
              cum sit quandoque peccator, non esset exaudibilis: sed fit in persona totius
              Ecclesiae, in cujus persona orare potest quasi persona publica; non autem laicus, qui
              est persona privata.</p>
            <p xml:id="ta-l4d23q2-d1e177">Ad secundum dicendum, quod illae unctiones non erant sacramentales, sed ex quadam
              devotione recipientium talem unctionem, et meritis ungentium vel oleum mittentium
              consequebatur effectus sanitatis corporalis per gratiam sanitatum, non per gratiam
              sacramentalem.</p>

          </div>
          <div xml:id="ta-l4d23q2-Dd1e181">
            <head xml:id="ta-l4d23q2-Hd1e183">Quaestiuncula 2</head>
            <p xml:id="ta-l4d23q2-d1e186">Ad secundam quaestionem dicendum, quod diaconus habet vim purgativam tantum, non
              autem illuminativam; unde cum illuminatio sit per gratiam, nullum sacramentum in quo
              gratia conferatur, potest diaconus ex officio dare; et ideo nec hoc, cum in eo gratia
              conferatur.</p>
            <p xml:id="ta-l4d23q2-d1e189">Ad primum ergo dicendum, quod hoc sacramentum illuminando per collationem gratiae
              purgat: et ideo diaconis ejus non competit collatio.</p>
            <p xml:id="ta-l4d23q2-d1e192">Ad secundum dicendum, quod hoc sacramentum non est necessitatis sacramentum, sicut
              Baptismus; unde non ita committitur dispensatio ejus omnibus in articulo necessitatis,
              sed solum illis quibus ex officio competit; diaconis autem etiam baptizare non
              competit ex officio.</p>

          </div>
          <div xml:id="ta-l4d23q2-Dd1e196">
            <head xml:id="ta-l4d23q2-Hd1e198">Quaestiuncula 3</head>
            <p xml:id="ta-l4d23q2-d1e201">Ad tertiam quaestionem dicendum, quod secundum Dionysium, episcopus proprie habet
              perficiendi officium, sicut sacerdos illuminandi; unde illa sacramenta dispensanda
              solis episcopis reservantur quae suscipientem in aliquo statu perfectionis super alios
              ponunt: hoc autem non est in hoc sacramento, cum omnibus detur; et ideo per simplices
              sacerdotes potest administrari.</p>
            <p xml:id="ta-l4d23q2-d1e204">Ad primum ergo dicendum, quod confirmatio imprimit characterem, quo collocatur homo
              in statu perfectionis, ut supra, dist. 7, qu. 2, art. 1, quaestiunc. 1, dictum est;
              non autem hoc est in hoc sacramento; et ideo non est simile.</p>
            <p xml:id="ta-l4d23q2-d1e207">Ad secundum dicendum, quod quamvis in genere causae finalis usus materiae
              sanctificatae sit potior quam sanctificatio materiae; tamen in genere causae
              efficientis sanctificatio materiae est potior, quia ab eodem pendet usus sicut ab
              activa causa; et ideo sanctificatio requirit altiorem virtutem activam quam usus.</p>
          </div>
        </div>
        <div xml:id="ta-l4d23q2-Dd1e212" type="articulus">
          <head xml:id="ta-l4d23q2-Hd1e214">Articulus 2</head>

          <head xml:id="ta-l4d23q2-Hd1e217" type="question-title">Utrum etiam sanis debeat conferri hoc sacramentum</head>

          <div xml:id="ta-l4d23q2-Dd1e220">
            <head xml:id="ta-l4d23q2-Hd1e222">Quaestiuncula 1</head>
            <p xml:id="ta-l4d23q2-d1e225">Ad secundum sic proceditur. Videtur quod etiam sanis debeat conferri hoc sacramentum.
              Quia principalior effectus hujus sacramenti est sanatio mentis quam sanatio corporis,
              ut dictum est. Sed etiam sani corpore indigent sanatione mentis. Ergo eis debet hoc
              sacramentum conferri.</p>
            <p xml:id="ta-l4d23q2-d1e228">Praeterea, hoc sacramentum est exeuntium sicut Baptismus intrantium. Sed omnibus
              intrantibus Baptismus datur. Ergo omnibus exeuntibus debet dari hoc sacramentum. Sed
              quandoque illi qui sunt in propinquo exitus, sunt sani, sicut illi qui decapitandi
              sunt. Ergo talibus debet hoc sacramentum dari.</p>
            <p xml:id="ta-l4d23q2-d1e231">Sed contra est quod dicitur Jacob. 5, 14: <quote xml:id="ta-l4d23q2-Qd1e233">infirmatur quis in vobis</quote> et
              cetera. Ergo solis infirmis competit.</p>

          </div>
          <div xml:id="ta-l4d23q2-Dd1e238">
            <head xml:id="ta-l4d23q2-Hd1e240">Quaestiuncula 2</head>
            <p xml:id="ta-l4d23q2-d1e243">Ulterius. Videtur quod in qualibet infirmitate hoc sacramentum dari debeat. Quia
              Jacob. 5 ubi hoc sacramentum traditur, nulla infirmitas determinatur. Ergo in omnibus
              infirmitatibus debet hoc sacramentum conferri.</p>
            <p xml:id="ta-l4d23q2-d1e246">Praeterea, quanto remedium est dignius, tanto debet esse generalius. Sed hoc
              sacramentum est dignius quam medicina corporalis. Cum ergo medicina corporalis omnibus
              infirmis detur, videtur quod etiam hoc sacramentum.</p>
            <p xml:id="ta-l4d23q2-d1e249">Sed contra, hoc sacramentum dicitur ab omnibus extremae unctionis. Sed non omnis
              infirmitas ad extremum vitae perducit, cum quaedam infirmitates sint causae longioris
              vitae, ut dicit philosophus. Ergo non omnibus infirmantibus debet hoc sacramentum
              dari.</p>

          </div>
          <div xml:id="ta-l4d23q2-Dd1e253">
            <head xml:id="ta-l4d23q2-Hd1e255">Quaestiuncula 3</head>
            <p xml:id="ta-l4d23q2-d1e258">Ulterius. Videtur quod furiosis et amentibus hoc sacramentum dari debeat. Quia tales
              aegritudines sunt periculosissimae, et cito ad mortem disponunt. Sed periculo debet
              adhiberi remedium. Ergo hoc sacramentum, quod est in remedium infirmitatis humanae,
              debet talibus conferri.</p>
            <p xml:id="ta-l4d23q2-d1e261">Praeterea, dignius sacramentum est Baptismus quam istud. Sed Baptismus datur
              furiosis, ut supra dictum est. Ergo et hoc sacramentum eis debet dari.</p>
            <p xml:id="ta-l4d23q2-d1e264">Sed contra, hoc sacramentum non est dandum nisi recognoscentibus ipsum. Sed tales non
              sunt furiosi et amentes. Ergo eis dari non debet.</p>

          </div>
          <div xml:id="ta-l4d23q2-Dd1e269">
            <head xml:id="ta-l4d23q2-Hd1e271">Quaestiuncula 4</head>
            <p xml:id="ta-l4d23q2-d1e274">Ulterius. Videtur quod debeat dari pueris. Quia eisdem infirmitatibus quandoque
              laborant pueri et adulti. Sed eidem morbo debet adhiberi idem remedium. Ergo sicut
              adultis, ita et pueris debet hoc sacramentum conferri.</p>
            <p xml:id="ta-l4d23q2-d1e277">Praeterea, hoc sacramentum datur ad purgandum reliquias peccati, ut praedictum est,
              tam originalis quam actualis. Sed in pueris sunt reliquiae originalis peccati. Ergo
              eis debet hoc sacramentum dari.</p>
            <p xml:id="ta-l4d23q2-d1e280">Sed contra est quod nulli debet dari sacramentum cui non competit forma sacramenti.
              Sed forma hujus sacramenti non competit pueris, qui non peccaverunt per visum et
              auditum, ut in forma exprimitur. Ergo eis non debet dari hoc sacramentum.</p>
          </div>
          <div xml:id="ta-l4d23q2-Dd1e284">
            <head xml:id="ta-l4d23q2-Hd1e286">Quaestiuncula 1</head>
            <p xml:id="ta-l4d23q2-d1e289">Respondeo dicendum ad primam quaestionem, quod hoc sacramentum est quaedam
              spiritualis curatio, ut prius dictum est, quae quidem per quemdam corporalis
              curationis modum significatur; et ideo illis quibus corporalis curatio non competit,
              scilicet sanis, non debet sacramentum conferri.</p>
            <p xml:id="ta-l4d23q2-d1e292">Ad primum ergo dicendum, quod quamvis spiritualis sanitas sit principalis effectus
              hujus sacramenti, tamen oportet quod per curationem corporalem significetur curatio
              spiritualis, etiam si corporalis sanatio non sequatur; et ideo solum illis hoc
              sacramento sanitas spiritualis dari potest quibus curatio corporalis competit,
              scilicet infirmis; sicut ille solus potest Baptismum suscipere qui potest corporalis
              ablutionis esse particeps; non autem puer in ventre matris existens.</p>
            <p xml:id="ta-l4d23q2-d1e295">Ad secundum dicendum, quod Baptismus etiam non est nisi illorum intrantium qui
              corporali ablutioni subjici possunt; et ideo hoc sacramentum illorum tantum exeuntium
              est quibus corporalis curatio competit.</p>

          </div>
          <div xml:id="ta-l4d23q2-Dd1e299">
            <head xml:id="ta-l4d23q2-Hd1e301">Quaestiuncula 2</head>
            <p xml:id="ta-l4d23q2-d1e304">Ad secundam quaestionem dicendum, quod hoc sacramentum est ultimum remedium quod
              Ecclesia potest conferre, quasi immediate disponens ad gloriam; et ideo illis tantum
              infirmantibus debet exhiberi qui sunt in statu exeuntium, propter hoc quod aegritudo
              nata est mortem inducere, et de periculo timetur.</p>
            <p xml:id="ta-l4d23q2-d1e307">Ad primum ergo dicendum, quod quaelibet infirmitas augmentata potest mortem inducere;
              et ideo si genera infirmitatum pensantur, in qualibet aegritudine potest dari hoc
              sacramentum, quia apostolus non determinat infirmitatem aliquam; sed si pensetur
              infirmitatis modus et status, non semper debet infirmantibus hoc sacramentum dari.</p>
            <p xml:id="ta-l4d23q2-d1e310">Ad secundum dicendum, quod medicina corporalis habet pro principali effectu sanitatem
              corporalem, qua omnes infirmi in quolibet statu indigent: sed hoc sacramentum habet
              pro principali effectu illam sospitatem quae exeuntibus et iter ad gloriam agentibus
              est necessaria; et ideo non est simile.</p>

          </div>
          <div xml:id="ta-l4d23q2-Dd1e314">
            <head xml:id="ta-l4d23q2-Hd1e316">Quaestiuncula 3</head>
            <p xml:id="ta-l4d23q2-d1e319">Ad tertiam quaestionem dicendum, quod ad effectum hujus sacramenti percipiendum
              plurimum valet devotio suscipientis, et personale meritum conferentium, et generale
              totius Ecclesiae: quod patet ex hoc quod per modum deprecationis forma hujus
              sacramenti confertur; et ideo illis qui non possunt recognoscere, et cum devotione
              suscipere, hoc sacramentum dari non debet; et praecipue furiosis et amentibus, qui
              possunt irreverentiam sacramento per aliquam immunditiam facere: nisi haberent lucida
              intervalla, in quibus sacramenta recognoscerent, et sic eis conferri in statu illo
              possent.</p>
            <p xml:id="ta-l4d23q2-d1e322">Ad primum ergo dicendum, quod quamvis in periculo mortis tales quandoque sint, tamen
              remedium per devotionem propriam non potest eis applicari; et ideo non debet eis
              conferri.</p>
            <p xml:id="ta-l4d23q2-d1e325">Ad secundum dicendum, quod Baptismus non requirit motum liberi arbitrii, quia datur
              contra originale principaliter, quod non curatur in nobis ex nostro libero arbitrio;
              sed in hoc sacramento requiritur motus liberi arbitrii; et ideo non est simile. Et
              praeterea Baptismus est sacramentum necessitatis, non autem extrema unctio.</p>

          </div>
          <div xml:id="ta-l4d23q2-Dd1e329">
            <head xml:id="ta-l4d23q2-Hd1e331">Quaestiuncula 4</head>
            <p xml:id="ta-l4d23q2-d1e334">Ad quartam quaestionem dicendum, quod hoc sacramentum exigit actualem devotionem in
              suscipiente, sicut et Eucharistia; unde sicut Eucharistia non debet dari pueris, ita
              nec hoc sacramentum.</p>
            <p xml:id="ta-l4d23q2-d1e337">Ad primum ergo dicendum, quod non datur contra reliquias originalis peccati, nisi
              secundum quod sunt actualia peccata quodammodo confortatae; unde principaliter contra
              actualia peccata datur, ut ex ipsa forma patet, quae non sunt in pueris.</p>
            <p xml:id="ta-l4d23q2-d1e340">Ad secundum dicendum, quod infirmitates in pueris non sunt ex peccato actuali
              causatae, sicut in adultis; et contra illas praecipue infirmitates hoc sacramentum
              datur quae sunt ex peccato causatae, quasi peccati reliquiae.</p>
          </div>
        </div>
        <div xml:id="ta-l4d23q2-Dd1e345" type="articulus">
          <head xml:id="ta-l4d23q2-Hd1e347">Articulus 3</head>

          <head xml:id="ta-l4d23q2-Hd1e350" type="question-title">Utrum hoc sacramento totum corpus inungi debeat</head>

          <div xml:id="ta-l4d23q2-Dd1e353">
            <head xml:id="ta-l4d23q2-Hd1e355">Quaestiuncula 1</head>
            <p xml:id="ta-l4d23q2-d1e358">Ad tertium sic proceditur. Videtur quod hoc sacramento totum corpus inungi debeat.
              Quia, secundum Augustinum, anima tota est in toto corpore. Sed praecipue datur hoc
              sacramentum ad sanandum animam. Ergo in toto corpore debet inunctio fieri.</p>
            <p xml:id="ta-l4d23q2-d1e361">Praeterea, ubi est morbus, ibi debet apponi medicina. Sed morbus est universalis in
              toto corpore, sicut febris. Ergo totum corpus inungi debet.</p>
            <p xml:id="ta-l4d23q2-d1e364">Praeterea, in Baptismo totum corpus immergitur. Ergo et hic totum deberet inungi.</p>
            <p xml:id="ta-l4d23q2-d1e367">Sed contra est universalis Ecclesiae ritus, secundum quem non inungitur infirmus nisi
              in determinatis partibus corporis.</p>

          </div>
          <div xml:id="ta-l4d23q2-Dd1e371">
            <head xml:id="ta-l4d23q2-Hd1e373">Quaestiuncula 2</head>
            <p xml:id="ta-l4d23q2-d1e376">Ulterius. Videtur quod inconvenienter determinentur istae partes, ut scilicet
              infirmans ungatur in oculis, in auribus, in naribus, in labiis, in manibus, et
              pedibus. Quia sapiens medicus curat morbum in radice. Sed <quote xml:id="ta-l4d23q2-Qd1e378">de corde exeunt
                cogitationes, quae coinquinant hominem</quote>, ut dicitur Matth. 15. Ergo in
              pectore debet fieri unctio.</p>
            <p xml:id="ta-l4d23q2-d1e382">Praeterea, puritas mentis non minus est necessaria exeuntibus quam intrantibus. Sed
              intrantes unguntur chrismate in vertice a sacerdote ad significandum puritatem mentis.
              Ergo et exeuntes hoc sacramento debent ungi in vertice.</p>
            <p xml:id="ta-l4d23q2-d1e385">Praeterea, ibi debet adhiberi remedium ubi est major vis morbi. Sed spiritualis
              morbus praecipue viget in renibus viris, et mulieribus in umbilico, ut patet Job 40,
              2: <quote xml:id="ta-l4d23q2-Qd1e387">potestas ejus in lumbis ejus</quote>, secundum expositionem Gregorii. Ergo
              ibi debet fieri inunctio.</p>
            <p xml:id="ta-l4d23q2-d1e391">Praeterea, sicut per pedes peccatur, ita et per alia membra corporis. Ergo sicut
              unguntur pedes, ita et alia corporis membra inungi debent.</p>

          </div>
          <div xml:id="ta-l4d23q2-Dd1e395">
            <head xml:id="ta-l4d23q2-Hd1e397">Quaestiuncula 3</head>
            <p xml:id="ta-l4d23q2-d1e400">Ulterius. Videtur quod mutilati non sunt ungendi illis unctionibus quae partibus
              illis competunt. Quia sicut hoc sacramentum exigit determinatam dispositionem in
              suscipiente, ut scilicet sit infirmus, ita et determinatam partem. Sed ille qui non
              habet infirmitatem, non potest inungi. Ergo nec ille qui non habet partem illam in qua
              debet fieri inunctio.</p>
            <p xml:id="ta-l4d23q2-d1e403">Praeterea, ille qui est caecus a nativitate, non delinquit per visum. Sed in unctione
              quae fit ad oculos, fit mentio de delicto per visum. Ergo talis inunctio caeco nato
              non deberet fieri; et sic de aliis.</p>
            <p xml:id="ta-l4d23q2-d1e406">Sed contra est quod defectus corporis non impedit aliquod aliud sacramentum. Ergo nec
              istud impedire debet. Sed de necessitate istius sacramenti est quaelibet unctionum.
              Ergo omnes debent fieri mutilato.</p>
          </div>
          <div xml:id="ta-l4d23q2-Dd1e411">
            <head xml:id="ta-l4d23q2-Hd1e413">Quaestiuncula 1</head>
            <p xml:id="ta-l4d23q2-d1e416">Respondeo dicendum ad primam quaestionem, quod hoc sacramentum per modum curationis
              exhibetur. Curatio autem corporalis non oportet quod fiat per medicinam toti corpori
              appositam, sed illis partibus ubi est radix morbi; et ideo unctio etiam sacramentalis
              debet fieri in illis partibus tantum in quibus est radix spiritualis infirmitatis.</p>
            <p xml:id="ta-l4d23q2-d1e419">Ad primum ergo dicendum, quod anima quamvis sit tota in qualibet parte corporis
              quantum ad essentiam, non tamen quantum ad potentias quae sunt radices actuum peccati;
              et ideo oportet quod in determinatis partibus unctio fiat, in quibus illae potentiae
              habent esse.</p>
            <p xml:id="ta-l4d23q2-d1e422">Ad secundum dicendum, quod non semper apponitur medicina ubi est morbus; sed
              congruentius ubi est radix morbi.</p>
            <p xml:id="ta-l4d23q2-d1e425">Ad tertium dicendum, quod Baptismus fit per modum ablutionis; ablutio autem
              corporalis non purgat maculam ab aliqua parte nisi cui apponitur; et ideo Baptismus
              toti corpori exhibetur; secus autem est de extrema unctione, ratione jam dicta.</p>

          </div>
          <div xml:id="ta-l4d23q2-Dd1e429">
            <head xml:id="ta-l4d23q2-Hd1e431">Quaestiuncula 2</head>
            <p xml:id="ta-l4d23q2-d1e434">Ad secundam quaestionem dicendum, quod principia peccandi in nobis sunt eadem quae et
              principia agendi: quia peccatum in actu consistit. Principia autem agendi in nobis
              sunt tria. Primum est dirigens, scilicet vis cognoscitiva: secundum est imperans,
              scilicet vis appetitiva; tertium est exequens, scilicet motiva. Omnis autem nostra
              cognitio a sensu ortum habet: et quia ubi est in nobis prima origo peccati, ibi debet
              unctio adhiberi; ideo unguntur loca quinque sensuum, scilicet oculi propter visum,
              aures propter auditum, nares propter odoratum, os propter gustum, manus propter
              tactum, qui in pulpis digitorum praecipue viget. Sed propter appetitivam unguntur a
              quibusdam renes; propter motivam unguntur pedes, qui sunt principalius ejus
              instrumentum. Et quia primum principium est cognoscitiva; ideo illa unctio ab omnibus
              observatur quae fit ad quinque sensus, quasi de necessitate sacramenti. Sed quidam non
              servant alias; quidam vero illam servant quae ad pedes, et non quae ad renes; quia
              appetitiva et motiva sunt secundaria principia.</p>
            <p xml:id="ta-l4d23q2-d1e437">Ad primum ergo dicendum, quod cogitatio a corde non exit nisi per aliquam
              imaginationem, quae est motus a sensu factus, ut dicitur in 2 de anima; et ideo cor
              non est prima radix cogitationis, sed organa sensuum, nisi quatenus cor est principium
              totius corporis; sed hoc principium est radix remota.</p>
            <p xml:id="ta-l4d23q2-d1e440">Ad secundum dicendum, quod intrantes debent acquirere puritatem, sed exeuntes eam
              purgare; et ideo exeuntes debent inungi in illis partibus quibus contingit puritatem
              mentis inquinari.</p>
            <p xml:id="ta-l4d23q2-d1e443">Ad tertium dicendum, quod secundum quorumdam consuetudinem fit in renibus propter hoc
              quod ibi maxime viget appetitus concupiscibilis; sed appetitiva non est prima radix,
              ut dictum est.</p>
            <p xml:id="ta-l4d23q2-d1e447">Ad quartum dicendum, quod organa corporis quibus actus peccati exercentur, sunt
              pedes, manus, et lingua, quibus etiam unctio exhibetur; et membra genitalia, quibus
              propter immunditiam illarum partium, et honestatem sacramenti, non debet unctio
              adhiberi.</p>

          </div>
          <div xml:id="ta-l4d23q2-Dd1e451">
            <head xml:id="ta-l4d23q2-Hd1e453">Quaestiuncula 3</head>
            <p xml:id="ta-l4d23q2-d1e456">Ad tertiam quaestionem dicendum, quod mutilati inungi debent quanto propinquius esse
              potest ad partes illas in quibus unctio fieri debuerat: quia quamvis non habeant
              membra, habent tamen potentias animae quae illis membris debentur, saltem in radice;
              et interius peccare possunt per ea quae ad partes illas pertinent, quamvis non
              exterius.</p>
            <p xml:id="ta-l4d23q2-d1e459">Et per hoc patet solutio ad objecta.</p>
          </div>
        </div>
        <div xml:id="ta-l4d23q2-Dd1e465" type="articulus">
          <head xml:id="ta-l4d23q2-Hd1e467">Articulus 4</head>

          <head xml:id="ta-l4d23q2-Hd1e470" type="question-title">Utrum hoc sacramentum debeat iterari</head>

          <div xml:id="ta-l4d23q2-Dd1e473">
            <head xml:id="ta-l4d23q2-Hd1e475">Quaestiuncula 1</head>
            <p xml:id="ta-l4d23q2-d1e478">Ad quartum sic proceditur. Videtur quod hoc sacramentum non debeat iterari. Quia
              dignior est unctio quae fit homini quam quae fit lapidi. Sed unctio altaris non
              iteratur, nisi altare illud fractum fuerit. Ergo nec unctio extrema, quae adhibetur
              homini, debet iterari.</p>
            <p xml:id="ta-l4d23q2-d1e481">Praeterea, post ultimum nihil est. Sed haec unctio dicitur extrema. Ergo non debet
              iterari.</p>
            <p xml:id="ta-l4d23q2-d1e484">Sed contra, hoc sacramentum est quaedam spiritualis curatio per modum curationis
              corporalis exhibita. Sed curatio corporalis iteratur. Ergo et hoc sacramentum iterari
              potest.</p>

          </div>
          <div xml:id="ta-l4d23q2-Dd1e488">
            <head xml:id="ta-l4d23q2-Hd1e490">Quaestiuncula 2</head>
            <p xml:id="ta-l4d23q2-d1e493">Ulterius. Videtur quod in eadem infirmitate non debeat iterari. Quia uni morbo non
              debetur nisi una medicina. Sed hoc sacramentum est quaedam spiritualis medicina. Ergo
              contra unum morbum non debet iterari.</p>
            <p xml:id="ta-l4d23q2-d1e496">Praeterea, secundum hoc posset aliquis infirmus tota die inungi, si in eodem morbo
              posset iterari inunctio; quod est absurdum.</p>
            <p xml:id="ta-l4d23q2-d1e499">Sed contra est quod aliquando morbus diu durat post sacramenti perceptionem; et sic
              reliquiae peccatorum contrahuntur, contra quas principaliter hoc sacramentum datur.
              Ergo debet iterato inungi.</p>
          </div>
          <div xml:id="ta-l4d23q2-Dd1e503">
            <head xml:id="ta-l4d23q2-Hd1e505">Quaestiuncula 1</head>
            <p xml:id="ta-l4d23q2-d1e508">Respondeo dicendum ad primam quaestionem, quod nullum sacramentale nec sacramentum
              quod habet effectum perpetuum, debet iterari: quia ostenderetur sacramentum non fuisse
              efficax ad faciendum illum effectum; et sic fieret injuria illi sacramento.
              Sacramentum autem quod habet effectum non perpetuum, potest iterari sine injuria, ut
              effectus deperditus iterato recuperetur. Et quia sanitas corporis et mentis, quae sunt
              effectus hujus sacramenti, possunt amitti postquam fuerunt per sacramentum effecta;
              ideo hoc sacramentum sine sui injuria potest iterari.</p>
            <p xml:id="ta-l4d23q2-d1e511">Ad primum ergo dicendum, quod inunctio lapidis fit ad ipsius altaris consecrationem,
              quae est perpetuo in lapide quamdiu altare manet, et ideo non potest iterari; sed haec
              unctio non fit ad consecrationem hominis, cum non imprimatur character; et ideo non
              est simile.</p>
            <p xml:id="ta-l4d23q2-d1e514">Ad secundum dicendum, quod illud quod secundum aestimationem hominum est extremum,
              quandoque secundum rei veritatem non est extremum; et sic dicitur hoc sacramentum
              extrema unctio, quia non debet iterari nisi illis quorum mors est propinqua secundum
              aestimationem hominum.</p>

          </div>
          <div xml:id="ta-l4d23q2-Dd1e519">
            <head xml:id="ta-l4d23q2-Hd1e521">Quaestiuncula 2</head>
            <p xml:id="ta-l4d23q2-d1e524">Ad secundam quaestionem dicendum, quod hoc sacramentum non respicit tantum
              infirmitatem, sed etiam infirmitatis statum: quia non debet dari nisi infirmis qui
              secundum humanam aestimationem videntur morti appropinquare. Quaedam ergo infirmitates
              non sunt diuturnae; unde si in eis datur hoc sacramentum, tunc, cum homo ad illum
              statum perveniat, quod fit in periculo mortis, non recedit a statu illo nisi
              infirmitate curata, et ita iterum non debet inungi. Sed si recidivum patiatur, erit
              alia infirmitas, et poterit fieri alia inunctio. Quaedam vero sunt aegritudines
              diuturnae, ut hectica et hydropisis, et hujusmodi: et in talibus non debet fieri
              inunctio, nisi quando videntur perducere ad periculum mortis; et si homo illum
              articulum evadat eadem infirmitate durante, et iterum ad similem statum per illam
              infirmitatem reducatur, iterum potest inungi: quia jam est quasi alius infirmitatis
              status, quamvis non sit alia infirmitas simpliciter.</p>
            <p xml:id="ta-l4d23q2-d1e527">Et per hoc patet solutio ad objecta.</p>
          </div>
        </div>
        <div xml:id="ta-l4d23q2-Dd1e532">
          <head xml:id="ta-l4d23q2-Hd1e534">Expositio textus</head>
          <p xml:id="ta-l4d23q2-d1e537"><quote xml:id="ta-l4d23q2-Qd1e538">Praeter praemissa est etiam aliud sacramentum scilicet unctio
            infirmorum</quote>. Videtur quod male ordinet: quia cum hoc sacramentum exeuntibus
            detur, deberet ultimo poni. Et dicendum, quod alia duo quae sequuntur, ordinantur ad
            bonum commune Ecclesiae, vel totius humanae speciei. Bonum autem unius est prius quam
            bonum multorum, quod ex singularibus bonis consurgit; unde hoc sacramentum debuit ultimo
            poni inter illa quae ordinantur ad bonum unius personae, et ante illa quae ordinantur ad
            bonum multitudinis. <quote xml:id="ta-l4d23q2-Qd1e541">Quae dicitur principalis</quote>: quia in ea sola imprimitur
            character, et datur spiritus sancti plenitudo ad robur. <quote xml:id="ta-l4d23q2-Qd1e544">Capita regum et
              pontificum unguntur</quote>. Contra est quod reges non unguntur secundum consuetudinem
            Ecclesiae chrismate in capite, sed oleo in scapulis. Et dicendum, quod illa unctio regum
            non est sacramentum; et ideo secundum diversas consuetudines potest diversimode fieri.
            Vel dicendum, quod exponendum est, <quote xml:id="ta-l4d23q2-Qd1e547">regum et pontificum</quote>, idest eorum qui
            habent sacerdotium regale, ut pro eodem sumatur utraque gens. <quote xml:id="ta-l4d23q2-Qd1e550">Sed ex contemptu
              vel negligentia</quote>, contra. Negligentia in his quae non sunt de necessitate
            salutis, non est damnabilis. Hoc autem sacramentum non est de necessitate salutis. Et
            dicendum quod hoc magis accipiendum est copulative quam disjunctive: non enim quaelibet
            negligentia, sed ex contemptu procedens, vel contemptum inducens, damnabilis est.
              <quote xml:id="ta-l4d23q2-Qd1e553">Non potest confici nisi de pane consecrato</quote>: non quod panis consecratus
            sit materia sacramenti, sed quod ipse panis consecratus sit sacramentum.</p>
        </div>
      </div>
    </body>
  </text>
</TEI>