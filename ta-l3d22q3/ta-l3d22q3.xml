<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum III, Distinctio 22, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum III, Distinctio 22, Quaestio 3</title>
          <date when="2016-03-12">March 12, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-12">March 12, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="79va"/>
      </div>
    </front>
    <body>
      <div xml:id="ta-l3d22q3">
        <head xml:id="ta-l3d22q3-Hd1e97">Librum III, Distinctio 22, Quaestio 3</head>
        <div xml:id="ta-l3d22q3-Dd1e100">
          <head xml:id="ta-l3d22q3-Hd1e102">Prooemium</head>
          <p xml:id="ta-l3d22q3-d1e105">Deinde quaeritur de ascensione Christi; et circa hoc quaeruntur tria: 1 utrum Christus
            ascenderit; 2 de modo ascensionis; 3 de termino ipsius.</p>
        </div>
        <div xml:id="ta-l3d22q3-Dd1e109" type="articulus">
          <head xml:id="ta-l3d22q3-Hd1e111">Articulus 1</head>
          <head xml:id="ta-l3d22q3-Hd1e114" type="questionTitle">Utrum Christus debuerit ascendere</head>
          <p xml:id="ta-l3d22q3-d1e117">Ad primum sic proceditur. Videtur quod Christus non ascenderit. Omnis enim motus, cum
            sit exitus de potentia ad actum, est actus imperfecti, et est propter indigentiam. Sed
            ascensio motus est. Cum igitur in Christo jam glorificato totaliter per resurrectionem
            non fuerit aliqua imperfectio, vel indigentia, videtur quod ipse non ascenderit.</p>
          <p xml:id="ta-l3d22q3-d1e120">Praeterea, in Christo non est nisi duplex natura, scilicet divina, et humana. Sed
            secundum divinam naturam Christo non competit ascendere neque localiter, cum ipse,
            secundum quod Deus, sit ubique; neque secundum divinitatem, cum divinitas proficere non
            possit; neque iterum secundum humanam secundum locum; quia ipse de caelo non descendit,
            dicitur autem Joan. 3, 13: <quote xml:id="ta-l3d22q3-Qd1e122">nemo ascendit in caelum, nisi qui descendit de
              caelo</quote>; neque iterum secundum dignitatem, quia gloria sua post resurrectionem
            gloriosam non crevit. Ergo videtur quod Christus nullo modo ascenderit.</p>
          <p xml:id="ta-l3d22q3-d1e126">Praeterea, aliis sanctis competit ascendere ad caelum Empyreum: quia per locum illum
            congruentem suae gloriae augetur suum gaudium. Sed gaudium animae Christi non potuit
            aliquo modo crescere, sicut nec gratia, vel gloria. Ergo videtur quod ipse non
            ascenderit.</p>
          <p xml:id="ta-l3d22q3-d1e130">Praeterea, omne quod Christus in carne assumpta propter nos fecit, in nostram
            utilitatem cedere debuit. Sed per ascensionem nihil nobis accrevit: quia ante per
            passionem et descensum ad Inferos omne impedimentum remotum fuit, et janua per passionem
            aperta est, et similiter per Baptismum, quando caeli aperti sunt. Ergo non fuit
            necessarium quod Christus ascenderet.</p>
          <p xml:id="ta-l3d22q3-d1e133">Praeterea, omnis actio Christi ad nostram salutem ordinatur. Sed magis esset ad salutem
            nostram ejus praesentia corporalis quam ejus absentia. Ergo videtur quod a nobis per
            ascensionem discedere non debuit.</p>
          <p xml:id="ta-l3d22q3-d1e136">Sed contra est quod in symbolo dicitur: <quote xml:id="ta-l3d22q3-Qd1e138">ascendit ad caelos</quote>.</p>
          <p xml:id="ta-l3d22q3-d1e142">Praeterea, corpori nobilissimo debetur locus nobilissimus. Sed caelum Empyreum est
            locorum nobilissimus. Ergo corpus Christi, quod est nobilissimum, ad locum illum
            ascendere debuit.</p>
          <p xml:id="ta-l3d22q3-d1e145">Praeterea, in Christo praemonstrata est gloria resurrectionis, quae membris ejus
            promittitur. Sed promittitur etiam membris Christi locus caelestis, unde Lucifer
            cecidit. Ergo videtur quod ipse prius ascendere debuit <quote xml:id="ta-l3d22q3-Qd1e147">pandens iter ante
              eos</quote>, ut dicitur Michaeae 2, 13.</p>
          <p xml:id="ta-l3d22q3-d1e151">Respondeo dicendum, quod ascendere in caelum fuit congruum et ipsi Christo, et nobis.
            Christo quidem, quoniam ei omne quod ad gloriam pertinet, debebatur; unde cum caelum
            Empyreum sit locus congruus gloriae, et aliquod quasi praemium accidentale, Christo
            etiam debebatur ut ad locum illum ascenderet. Nobis autem congruum fuit quantum ad tria.
            Primo ut nos quasi in corporalem possessionem induceret caeli, quam nobis pretio sui
            sanguinis emerat. Secundo ut spem nostram ad caelum erigeret: quia dum humanam
            conditionem sideribus importavit, credentibus caelum posse patere monstravit, ut dicit
            Augustinus. Tertio ut jam Christum non secundum carnem cognoscentes, spiritualiter
            tantum ipsi conjungamur; et sic idonei efficiamur ad accipienda dona spiritus sancti,
            secundum quod dictum est, Eph. 4, 8: <quote xml:id="ta-l3d22q3-Qd1e153">ascendit in altum, dedit dona
              hominibus</quote>.</p>
          <p xml:id="ta-l3d22q3-d1e158">Ad primum ergo dicendum, quod motus localis, ut dicit philosophus, non mutat aliquid de
            eo quod est intra rem, sed solum est secundum id quod est extra; unde motus localis non
            ponit exitum de potentia ad actum aliquem intraneum rei, sed ad actum extrinsecum; et
            propter hoc non ponitur per motum localem aliqua imperfectio per hoc quod desit aliquid
            eorum quae debent inesse; sed ponit imperfectionem secundum quid per hoc quod dum est in
            loco isto non est in alio. Similiter dicendum est, quod ascensio Christi non fuit
            propter aliquam indigentiam, qua indigeret ipse ex parte sua aliquid in seipso habere,
            sed propter nostram indigentiam, et ut esset in loco sibi convenienti, in quo nondum
            erat.</p>
          <p xml:id="ta-l3d22q3-d1e161">Ad secundum dicendum, quod ascendere et descendere possunt dici proprie, et sic
            significant motum localem; unde non conveniunt Christo secundum divinam naturam, sed
            secundum humanam, secundum quam descendit ad Inferos et ascendit localiter ad caelos.
            Dicitur etiam metaphorice descendisse secundum divinam naturam inquantum se exinanivit
            formam servi accipiens, Philip. 2, et inquantum per novum effectum fuit in terris,
            secundum quem ibi ante non fuerat: ascendisse autem quantum ad notitiam aliorum.
            Similiter quantum ad humanam naturam ascendit, secundum quod exaltatus est ad gloriam
            resurrectionis, et notitiam populorum; descendit autem secundum passionis ignominiam.
            Quod autem dicitur, <quote xml:id="ta-l3d22q3-Qd1e163">nemo ascendit, nisi qui descendit</quote>, ad personam
            referendum est, cui secundum naturam unam convenit descendere de caelo, scilicet
            secundum divinam, inquantum sibi carnem in persona copulavit; et secundum aliam,
            scilicet humanam, ascendere.</p>
          <p xml:id="ta-l3d22q3-d1e167">Ad tertium dicendum, quod Christo in ascensione non accrevit aliquod gaudium neque
            quantum ad intensionem, neque quantum ad numerum eorum de quibus gaudendum erat: quia
            perfectum gaudium de omnibus ab instanti suae conceptionis habuit: sed accrevit sibi
            novus modus gaudendi: quia de illo de quo prius gaudebat ut de futuro, tunc gaudebat ut
            de praesenti.</p>
          <p xml:id="ta-l3d22q3-d1e170">Ad quartum dicendum, quod per passionem Christi omnia impedimenta fuerunt a nobis amota
            et omnia bona data quantum ad meritum, quia scilicet per passionem Christus nobis meruit
            praedicta; sed oportuit ut per effectum in illa bona per eum induceremur, quasi in
            corporalem possessionem eorum quae jam nobis emerat. Dona autem gloriae in tribus
            consistunt. Primo in visione divina, quae est beatitudo animae; et hoc per effectum
            contulit descendendo ad Inferos. Secundum est gloria corporis; et hoc inchoavit in sua
            resurrectione. Tertium est locus congruus; et hoc praestitit in sua ascensione. In
            Baptismo autem caeli aperti sunt in signum quod per Baptismum, quem tunc inchoabat, in
            quo passio ejus operatur, plenarie caeli aditus pateret nobis.</p>
          <p xml:id="ta-l3d22q3-d1e173">Ad quintum dicendum, quod corporalis praesentia Christi in duobus poterat esse nociva.
            Primo quantum ad fidem: quia videntes eum in forma in qua erat minor patre, non ita de
            facili crederent eum aequalem patri, ut dicit Glossa super Joannem. Secundo quantum ad
            dilectionem: quia eum non solum spiritualiter, sed etiam carnaliter diligeremus
            conversantes cum ipso corporaliter; et hoc est de imperfectione dilectionis.</p>
        </div>
        <div xml:id="ta-l3d22q3-Dd1e177" type="articulus">
          <head xml:id="ta-l3d22q3-Hd1e179">Articulus 2</head>
          <head xml:id="ta-l3d22q3-Hd1e182" type="questionTitle">Utrum motus ascensionis fuerit violentus</head>
          <div xml:id="ta-l3d22q3-Dd1e185">
            <head xml:id="ta-l3d22q3-Hd1e187">Quaestiuncula 1</head>
            <p xml:id="ta-l3d22q3-d1e190">Ad secundum sic proceditur. Videtur quod motus ascensionis fuerit violentus. Act. 1:
                <quote xml:id="ta-l3d22q3-Qd1e192">elevatis manibus ferebatur in caelum</quote>. Sed latio, ut dicitur 7
              Physic., est species motus violenti. Ergo ascensio sua fuit violentus motus.</p>
            <p xml:id="ta-l3d22q3-d1e196">Praeterea, in corpore suo, cum esset solidum, dominabatur terra. Sed omne tale
              naturaliter movetur deorsum, et per violentiam sursum. Ergo illa ascensio erat
              violenta.</p>
            <p xml:id="ta-l3d22q3-d1e199">Praeterea, omnis motus naturalis causatur ex motu caeli. Sed caelum non habebat
              aliquam causalitatem supra corpus Christi. Ergo motus ille non erat naturalis.</p>
            <p xml:id="ta-l3d22q3-d1e202">Praeterea, omnis motus qui est in locum peregrinum mobili, est motus innaturalis. Sed
              ascensio Christi fuit hujusmodi: quia dicit Gregorius, super illud: <quote xml:id="ta-l3d22q3-Qd1e204">homo quidam
                peregre proficiscens: caro ad peregrinandum ducitur, dum per redemptorem in caelo
                collocatur</quote>. Ergo illa ascensio fuit motus violentus.</p>
            <p xml:id="ta-l3d22q3-d1e209">Sed contra, omnis motus violentus inducit lassitudinem. Sed ascensio Christi non fuit
              talis. Ergo non fuit motus violentus.</p>
            <p xml:id="ta-l3d22q3-d1e212">Praeterea, nullus motus violentus est propria virtute mobilis. Sed Christus propria
              virtute ascendit, ut patet Isai. 63, 1: <quote xml:id="ta-l3d22q3-Qd1e214">gradiens in multitudine fortitudinis
                suae</quote>. Ergo ascensio ejus non fuit motus violentus.</p>
          </div>
          <div xml:id="ta-l3d22q3-Dd1e219">
            <head xml:id="ta-l3d22q3-Hd1e221">Quaestiuncula 2</head>
            <p xml:id="ta-l3d22q3-d1e224">Ulterius. Videtur quod ascensionis motus fuerit subitus. Quia Augustinus dicit in
              quaestionibus de resurrectione, quod tales sunt motus corporum glorificatorum, sicut
              motus radii solis. Sed motus radii est in instanti. Ergo et motus corporis Christi
              gloriosi.</p>
            <p xml:id="ta-l3d22q3-d1e227">Praeterea, corpus Christi gloriosum, omnino erat subjectum voluntati spiritus. Sed
              voluntas in instanti potest moveri de loco ad locum. Ergo et corpus Christi
              glorificatum.</p>
            <p xml:id="ta-l3d22q3-d1e230">Praeterea, potentia corporis Christi glorificati est improportionabilis potentiae
              alicujus corporis mobilis non glorificati. Sed secundum proportionem virtutis moventis
              est proportio temporis in quo fit motus: quia major virtus in minori tempore movet.
              Ergo si aliqua virtus movet in tanto tempore, virtus corporis Christi glorificati
              movebit in instanti ipsum corpus, quod instans tempori non proportionatur.</p>
            <p xml:id="ta-l3d22q3-d1e233">Sed contra, corpus Christi, cum sit divisibile, habet partem post partem. Sed ubi est
              una pars, ibi non est alia. Ergo oportet quod parti succedat pars: ergo motus ille non
              est subito.</p>
            <p xml:id="ta-l3d22q3-d1e237">Praeterea, motus subitaneus non potest percipi. Sed apostoli viderunt Christi
              ascensionem. Ergo non fuit subita.</p>
          </div>
          <div xml:id="ta-l3d22q3-Dd1e241">
            <head xml:id="ta-l3d22q3-Hd1e243">Quaestiuncula 3</head>
            <p xml:id="ta-l3d22q3-d1e246">Ulterius. Videtur quod statim post resurrectionem ascendere debuerit. Quia ascensio
              sua est exemplar aliorum sanctorum. Sed alii sancti post resurrectionem corporum
              futuram ascendent. Ergo et Christus debuit.</p>
            <p xml:id="ta-l3d22q3-d1e249">Praeterea, sicut debuit probari veritas resurrectionis, ita debuit probari veritas
              mortis. Sed ipse ut probaret veritatem mortis, distulit resurrectionem usque in
              tertium diem. Ergo similiter debuit ascendere tertia die post resurrectionem.</p>
            <p xml:id="ta-l3d22q3-d1e252">Praeterea, non est aliquis locus animarum nisi Infernus vel caelum. Sed animae
              sanctorum patrum qui erant in Limbo, Christo resurgente eductae sunt de Inferno. Ergo
              statim ascenderunt in caelum. Sed nullus debuit in caelum ascendere ante Christum,
              sicut nullus ante ipsum resurgere. Ergo et Christus statim post resurrectionem debuit
              ascendere.</p>
            <p xml:id="ta-l3d22q3-d1e255">Sed contra, <ref xml:id="ta-l3d22q3-Rd1e257"><title ref="#act">Act.</title> 1, 3:</ref>
              <quote xml:id="ta-l3d22q3-Qd1e262" source="http://scta.info/resource/act1_3">praebuit seipsum vivum per dies quadraginta</quote>.</p>
            <p xml:id="ta-l3d22q3-d1e267">Praeterea, consolationes divinae excedunt tribulationem humanam. Sed apostoli fuerunt
              in angustia post mortem Christi per tres dies. Ergo multo amplius debuerunt esse in
              gaudio propter ipsius resurrectionem.</p>
          </div>
          <div xml:id="ta-l3d22q3-Dd1e272">
            <head xml:id="ta-l3d22q3-Hd1e274">Quaestiuncula 1</head>
            <p xml:id="ta-l3d22q3-d1e277">Respondeo dicendum, quod motus naturalis dicitur cujus principium est natura. Natura
              autem dicitur dupliciter: scilicet de forma quae est principium activum motus, et de
              materia quae est principium passivum. Secundum hoc igitur dicitur aliquis motus
              dupliciter naturalis. Uno modo quia in eo quod movetur est principium activum motus;
              et sic corpora gravia et levia moventur naturaliter. Alio modo quia in eo quod
              movetur, est dispositio naturalis, per quam aliquid est mobile ab aliquo movente; et
              hoc contingit dupliciter. Quia vel inest ista aptitudo ad hoc quod moveatur ab illo
              movente cum inclinatione ad contrarium motum, sicut est in corpore animalis; et tunc
              motus ille dicitur violentus quantum ad naturam corporis, inquantum est corpus;
              naturalis autem quantum ad naturam corporis, inquantum est animatum, ut dicit
              philosophus. Aut non est aptitudo ad contrarium inclinans, sicut patet in motu
              caelestium, quae moventur a substantia separata, et tamen dicuntur moveri naturaliter,
              ut dicit Commentator in 1 caeli et Mund. Hoc modo motus ascensionis Christi fuit
              naturalis: quia cum corpus glorificatum sit omnino subjectum animae, non potest esse
              aliqua inclinatio ad contrarium ejus quod anima vult; unde removetur in eo inclinatio
              gravitatis et levitatis repugnans voluntati, sicut inclinatio calidi et frigidi, quae
              est ad mutuam corruptionem. Quidam autem dicunt, quod fuit etiam motus naturalis ex
              hoc quod principium activum fuit in corporis natura, sicut in motu gravium et levium:
              quia in corpore glorificato regnat natura caeli Empyrei, quae est de compositione
              corporis humani: quod est impossibile. Quia si aliquid de caelo Empyreo esset pars
              corporis nostri, oporteret quod esset commixtum elementis; alias esset distinctum ab
              eis, et non esset pars, quia non esset unum, nisi aggregatione. Praeterea, si esset
              pars, non inclinaret ad motum rectum sed ad nullum: quia de natura caeli Empyrei non
              est quod moveatur nisi ad motum circularem qui est naturalis quintae essentiae.</p>
            <p xml:id="ta-l3d22q3-d1e280">Ad primum ergo dicendum, quod ferebatur quidem ab Angelis in obsequium dignitatis,
              non in adjutorium necessitatis; sicut reges etiam feruntur et episcopi: unde non
              sequitur quod fuerit motus violentus.</p>
            <p xml:id="ta-l3d22q3-d1e283">Ad secundum dicendum, quod motus ille non est naturalis corpori inquantum corpus, sed
              inquantum instrumentum animae glorificatae, per quam tollebatur inclinatio qualitatum
              contrariarum ad actiones et motus suos.</p>
            <p xml:id="ta-l3d22q3-d1e286">Ad tertium dicendum, quod hoc intelligitur de corporibus quamdiu sunt in statu
              generationis et corruptionis, et non de corporibus gloriosis.</p>
            <p xml:id="ta-l3d22q3-d1e290">Ad quartum dicendum, quod ille locus est peregrinus carni inquantum est caro, non
              autem inquantum est instrumentum animae gloriosae.</p>
          </div>
          <div xml:id="ta-l3d22q3-Dd1e294">
            <head xml:id="ta-l3d22q3-Hd1e296">Quaestiuncula 2</head>
            <p xml:id="ta-l3d22q3-d1e299">Ad secundam quaestionem dicendum, quod illa opinio est facilior ad sustinendum quae
              ponit, quod corpus Christi in ascensione movebatur tempore perceptibili, sua quidem
              voluntate; sed poterat moveri tempore imperceptibili, non autem in instanti: quia
              oportebat quod corpus Christi in ascensione transiret per media, cum per suam
              substantiam determinaretur ad locum, et impossibile est quod sit in diversis locis
              simul; et ita oportebat quod in mediis locis esset in diversis instantibus, et sic
              oportebat motum illum esse successivum.</p>
            <p xml:id="ta-l3d22q3-d1e302">Ad primum ergo dicendum, quod similitudo attenditur quantum ad perceptibilitatem, et
              non quantum ad genus motus: quia motus radii non est motus alterationis, ut dicitur in
              Lib. de sensu et sensato; unde potest esse subitus: motus autem glorificatorum
              corporum est motus localis; et ideo oportet quod sit successivus.</p>
            <p xml:id="ta-l3d22q3-d1e305">Ad secundum dicendum, quod quamvis corpus sit subjectum spiritui, tamen esse non
              potest ut corpus ad naturam spiritus convertatur.</p>
            <p xml:id="ta-l3d22q3-d1e308">Ad tertium dicendum, quod ratio illa procedit de virtute movente ex necessitate
              naturae, non autem de virtute movente per voluntatem, quae movet secundum exigentiam
              mobilis.</p>
          </div>
          <div xml:id="ta-l3d22q3-Dd1e312">
            <head xml:id="ta-l3d22q3-Hd1e314">Quaestiuncula 3</head>
            <p xml:id="ta-l3d22q3-d1e317">Ad tertiam quaestionem dicendum, quod ea quae circa Christum acta sunt, dispensative
              facta sunt propter aliquam utilitatem; et ideo ad ostendendum veritatem suae
              resurrectionis oportuit quod non statim post resurrectionem ascenderet, sed diu cum
              apostolis conversaretur, ut ex magna familiaritate omnis dubitatio tolleretur: quia si
              tantum apparuisset semel, potuisset videri esse aliqua illusio; et ideo pluries in
              illis quadraginta diebus illis apparuit. Fuit etiam dilata ascensio ad consolationem
              apostolorum, qui de morte contristati fuerunt; et ideo dicit Glossa Act. 1, quod sicut
              quadraginta horae fuerunt mortis Christi, ita quadraginta diebus cum eis conversatus
              est post resurrectionem, quia consolatio divina excedit tristitiam humanam.</p>
            <p xml:id="ta-l3d22q3-d1e320">Ad primum ergo dicendum, quod aliorum sanctorum non oportebit resurrectionem probare,
              quia omnibus manifesta erit: et ideo non oportet quod differatur.</p>
            <p xml:id="ta-l3d22q3-d1e323">Ad secundum dicendum, quod major poterat esse dubitatio de resurrectione quam de
              morte; et ideo oportuit quod longiori tempore confirmaretur.</p>
            <p xml:id="ta-l3d22q3-d1e326">Ad tertium dicendum, quod interim animae sanctorum erant cum Christo, ut de ejus
              corporali praesentia gauderent; vel erant in Paradiso terrestri, quamvis locus ille
              non sit proprie locus spirituum; sed erant ibi dispensative ad tempus.</p>
          </div>
        </div>
        <div xml:id="ta-l3d22q3-Dd1e331" type="articulus">
          <head xml:id="ta-l3d22q3-Hd1e333">Articulus 3</head>
          <head xml:id="ta-l3d22q3-Hd1e336" type="questionTitle">Utrum Christus ascenderit super omnes caelos</head>
          <div xml:id="ta-l3d22q3-Dd1e339">
            <head xml:id="ta-l3d22q3-Hd1e341">Quaestiuncula 1</head>
            <p xml:id="ta-l3d22q3-d1e344">Ad tertium sic proceditur. Videtur quod Christus non ascenderit supra omnes caelos.
              Corpus enim Christi necessario est in loco. Sed extra omnes caelos non est locus,
              secundum philosophum, 1 caeli et mundi. Ergo supra omnes caelos ascendere non
              potuit.</p>
            <p xml:id="ta-l3d22q3-d1e347">Praeterea, duo corpora non possunt esse in eodem loco. Cum igitur non possit fieri
              motus de extremo in extremum nisi per medium, videtur quod supra omnes caelos
              ascendere non potuit nisi caelum divideretur, quod est impossibile.</p>
            <p xml:id="ta-l3d22q3-d1e350">Praeterea, caelum Empyreum est locus spirituum. Sed diversorum diversa sunt loca.
              Ergo nec corpus Christi nec aliud corpus caelum Empyreum ascendit, quod est caelum
              ultimum.</p>
            <p xml:id="ta-l3d22q3-d1e353">Sed contra, <ref xml:id="ta-l3d22q3-Rd1e355"><title ref="#hebr">Hebr.</title> 7, 26:</ref>
              <quote xml:id="ta-l3d22q3-Qd1e360" source="http://scta.info/resource/hebr7_26">excelsior caelis factus</quote>. Praeterea, Ephes. 4, 8:
                <quote xml:id="ta-l3d22q3-Qd1e363">ascendens in altum</quote>; Glossa: <quote xml:id="ta-l3d22q3-Qd1e366">loco et dignitate</quote>.</p>
          </div>
          <div xml:id="ta-l3d22q3-Dd1e371">
            <head xml:id="ta-l3d22q3-Hd1e373">Quaestiuncula 2</head>
            <p xml:id="ta-l3d22q3-d1e376">Ulterius. Videtur quod non ascenderit ad dexteram patris. Dextera enim vel sinistra
              sunt differentiae situs vel positionis. Sed Deus, cum sit summe spiritualis, non habet
              situm. Ergo non habet dexteram et sinistram.</p>
            <p xml:id="ta-l3d22q3-d1e379">Praeterea, metaphorice filius ipse dicitur dextera patris, Psal.: <quote xml:id="ta-l3d22q3-Qd1e381">manus tua
                confregit inimicum</quote>. Sed haec praepositio ad denotat distinctionem, quia
              praepositiones transitivae sunt. Cum ergo filius a seipso non distinguatur, videtur
              quod ei non conveniat ad dexteram patris sedere.</p>
            <p xml:id="ta-l3d22q3-d1e385">Praeterea, Proverb. 3, 16, dicitur: <quote xml:id="ta-l3d22q3-Qd1e387">in dextera ejus longitudo dierum, et in
                sinistra illius divitiae et gloria</quote>. Sed omnium bonorum patris Christus habet
              plenitudinem. Ergo non magis debet dici sedere ad dexteram quam sinistram.</p>
            <p xml:id="ta-l3d22q3-d1e391">Praeterea, ipse dicitur esse in sinu patris, Joan. 1. Ergo non est ad dexteram.</p>
            <p xml:id="ta-l3d22q3-d1e395">Sed contra, <ref xml:id="ta-l3d22q3-Rd1e397"><title ref="#hebr">Heb.</title> 1, 7:</ref>
              <quote xml:id="ta-l3d22q3-Qd1e402" source="http://scta.info/resource/hebr1_7">sedet ad dexteram majestatis in excelsis</quote>.</p>
            <p xml:id="ta-l3d22q3-d1e406">Praeterea, in symbolo dicitur: <quote xml:id="ta-l3d22q3-Qd1e408">ascendit ad caelos, sedet ad dexteram Dei
                patris omnipotentis</quote>.</p>
          </div>
          <div xml:id="ta-l3d22q3-Dd1e413">
            <head xml:id="ta-l3d22q3-Hd1e415">Quaestiuncula 3</head>
            <p xml:id="ta-l3d22q3-d1e418">Ulterius. Videtur quod non soli Christo conveniat ad dexteram patris sedere.
                  <ref xml:id="ta-l3d22q3-Rd1e420"><title ana="#eph">Ad Eph.</title> 2, 6:</ref>
              <quote xml:id="ta-l3d22q3-Qd1e425" source="http://scta.info/resource/eph2_6">consedere nos fecit in Christo in caelestibus</quote>. Si ergo
              Christus sedet ad dexteram, et nos ad dexteram sedere faciet.</p>
            <p xml:id="ta-l3d22q3-d1e429">Praeterea, <ref xml:id="ta-l3d22q3-Rd1e431"><title>Ephes.</title> 1, 20:</ref>
              <quote xml:id="ta-l3d22q3-Qd1e436" source="http://scta.info/resource/eph1_20">constituens illum ad dexteram</quote>, Glossa: <quote xml:id="ta-l3d22q3-Qd1e439">idest
                aeternam beatitudinem</quote>. Sed omnibus sanctis communicatur aeterna beatitudo.
              Ergo omnibus sanctis convenit ad dexteram sedere, et non soli Christo.</p>
            <p xml:id="ta-l3d22q3-d1e443">Praeterea, beatae virgini convenit esse in potioribus donis Dei, quae est super omnes
              choros Angelorum exaltata; unde et in Psal. 44, 10, a dextris stare dicitur:
                <quote xml:id="ta-l3d22q3-Qd1e445">astitit regina a dextris tuis</quote>. Ergo non soli Christo convenit sedere
              ad dexteram.</p>
            <p xml:id="ta-l3d22q3-d1e449">Praeterea, dextera patris est aequalitas patris. Sed spiritus sanctus est aequalis
              patri, sicut filius. Ergo sibi convenit sedere ad dexteram.</p>
            <p xml:id="ta-l3d22q3-d1e453">Sed contra, sedere ad dexteram convenit Christo secundum humanam naturam et divinam.
              Sed in nullo alio invenitur natura divina et humana simul. Ergo nulli alii convenit
              sicut Christo.</p>
            <p xml:id="ta-l3d22q3-d1e456">Praeterea, aequalitas est in filio, ut dicit <name ref="#Augustine">Augustinus</name>
              per appropriationem. Sed dextera importat aequalitatem. Ergo videtur quod sedere ad
              dexteram soli filio conveniat.</p>
          </div>
          <div xml:id="ta-l3d22q3-Dd1e464">
            <head xml:id="ta-l3d22q3-Hd1e466">Quaestiuncula 1</head>
            <p xml:id="ta-l3d22q3-d1e469">Respondeo dicendum ad primam quaestionem, quod terminus ascensionis Christi est et
              locus et dignitas, non quam tunc de novo acceperit, sed quae tunc innotuit. Secundum
              autem quod terminus est locus, sic est exaltatus usque ad supremum locorum
              corporalium; non quod non possit inde moveri, sed secundum congruentiam debetur sibi
              altissimus locus etiam ubicumque sit; sed ad id quod sibi secundum congruentiam
              debetur, tunc fuit actu exaltatus.</p>
            <p xml:id="ta-l3d22q3-d1e472">Ad primum ergo dicendum, quod non dicitur ascendisse super caelos quia extra caelum
              Empyreum sit, sed quia in altissimam partem caeli Empyrei ascendit.</p>
            <p xml:id="ta-l3d22q3-d1e475">Ad secundum dicendum, quod quamvis de natura corporis non sit quod possit esse in
              eodem loco cum alio corpore, tamen potest hoc Deus facere per miraculum; sicut etiam
              fecit corpus Christi de clauso virginali utero exire, ut dicit Gregorius.</p>
            <p xml:id="ta-l3d22q3-d1e478">Ad tertium dicendum, quod quamvis natura corporalis sit citra naturam spiritus, tamen
              natura corporis Christi transcendit omnes spiritus, inquantum est divinitati unita,
              quae est major et dignior unio quam ea quae est per fruitionem: et ideo altior locus
              debetur corpori Christi quam etiam ipsis spiritibus creatis. Unde Glossa Hebr. 7,
              super illud: <quote xml:id="ta-l3d22q3-Qd1e480">excelsior caelis factus est</quote>, dicit: <quote xml:id="ta-l3d22q3-Qd1e483">idest omni
                rationali creatura</quote>.</p>
          </div>
          <div xml:id="ta-l3d22q3-Dd1e488">
            <head xml:id="ta-l3d22q3-Hd1e490">Quaestiuncula 2</head>
            <p xml:id="ta-l3d22q3-d1e493">Ad secundam quaestionem dicendum, quod dextera est nobilior pars corporis; unde qui
              alteri ad dexteram sedet, nobilissimo modo ei conjungitur. Nobilissimus autem modus
              secundum quem aliquis patri conjungitur, vel est nobilissimus simpliciter, et sic est
              esse aequalem sibi, et hoc convenit filio secundum divinam naturam: vel est
              nobilissimus quantum possibile est creaturae; et hoc est conjungi ei in unione
              personae filii ejus; et sic sedere ad dexteram convenit Christo secundum humanam
              naturam: significat enim sessio firmitatem illius conjunctionis.</p>
            <p xml:id="ta-l3d22q3-d1e496">Ad primum ergo dicendum, quod non dicitur proprie dextera, sed metaphorice.</p>
            <p xml:id="ta-l3d22q3-d1e499">Ad secundum dicendum, quod non est inconveniens quod filius dicatur dextera et sedere
              ad dexteram secundum diversas similitudines: quia metaphorice utrumque dicitur.
              Dextera enim dicitur secundum quod per ipsum pater operatur: sed sedere ad dexteram
              dicitur ratione jam dicta.</p>
            <p xml:id="ta-l3d22q3-d1e502">Ad tertium dicendum, quod quamvis sint Christi et majora et minora bona patris, tamen
              ipse in majoribus est collocatus; et ideo dicitur ad dexteram sedere.</p>
            <p xml:id="ta-l3d22q3-d1e506">Ad quartum dicendum, quod Christus inquantum exit a patre per generationem, dicitur
              in sinu patris sedere, per quod significatur generativa potentia; sed inquantum est
              aequalis patri, et ei conregnat, dicitur sedere ad dexteram ejus.</p>
          </div>
          <div xml:id="ta-l3d22q3-Dd1e510">
            <head xml:id="ta-l3d22q3-Hd1e512">Quaestiuncula 3</head>
            <p xml:id="ta-l3d22q3-d1e515">Ad tertiam quaestionem dicendum, quod nulli creaturae convenit esse aequalem patri,
              neque conjungi filio ejus in unitate personae, secundum quod dicitur Christus ad
              dexteram sedere; et ideo nulli creaturae convenit.</p>
            <p xml:id="ta-l3d22q3-d1e518">Ad primum ergo dicendum, quod fecit nos consedere inquantum nos gloria stabilivit, et
              judiciariam potestatem dedit; non autem sedere ad dexteram. Vel dicendum, quod nos
              consedere fecit etiam ad dexteram, sed non in nobis, sed in Christo, inquantum ipse
              est unius naturae nobiscum, quam, prout est in Christo, ad dexteram patris
              collocavit.</p>
            <p xml:id="ta-l3d22q3-d1e521">Ad secundum dicendum, quod non quaelibet beatitudo potest dici dextera simpliciter,
              sed quae debetur illi naturae assumptae: vel si quaelibet beatitudo dicatur dextera,
              hoc non erit secundum excellentissimum modum possibilem creaturae, sed possibilem
              creaturae non unitae; et hoc est secundum quid.</p>
            <p xml:id="ta-l3d22q3-d1e524">Ad tertium dicendum, quod quamvis beata virgo sit super Angelos exaltata, non est
              tamen exaltata usque ad aequalitatem Dei, vel unionem in persona: et ideo non dicitur
              sedere ad dexteram, sed astare dextris, inquantum honor filii aliquo modo
              participative, non plenarie, redundat in ipsam, inquantum dicitur mater Dei, sed non
              Deus.</p>
            <p xml:id="ta-l3d22q3-d1e528">Ad quartum dicendum, quod spiritus sanctus potest dici sedere ad dexteram patris,
              inquantum est aequalis patri secundum veritatem; sed non appropriatur ei aequalitas,
              sed filio: et ideo nec sessio dexterae.</p>
          </div>
        </div>
        <div xml:id="ta-l3d22q3-Dd1e534">
          <head xml:id="ta-l3d22q3-Hd1e536">Expositio textus</head>
          <p xml:id="ta-l3d22q3-d1e539"><quote xml:id="ta-l3d22q3-Qd1e540">Fidei argumentum a philosophicis argumentis est liberum</quote>: quia per ea nec
            probari nec improbari potest. <quote xml:id="ta-l3d22q3-Qd1e543">Et ipse forte ante mortem hoc etiam modo erat homo,
              et post resurrectionem fuit</quote>. Hoc dicit propter tertiam opinionem, quae nondum
            erat suo tempore damnata, quae dicebat, quod etiam ante mortem erat hoc modo homo.
              <quote xml:id="ta-l3d22q3-Qd1e546">Quia una eademque unione</quote>, quantum ex parte ipsius assumentis, non
            quantum ex parte assumptorum. <quote xml:id="ta-l3d22q3-Qd1e549">Ad quod dicimus</quote>. Hoc dicit, non quia
            praemissae locutiones sint simpliciter concedendae, sed ut ostendat quam causam
            veritatis habeant. <quote xml:id="ta-l3d22q3-Qd1e552">Nemo ascendit in caelum, nisi qui descendit de caelo</quote>.
            Ergo alii homines in caelum non ascendunt. Dicendum, quod alii non propria virtute
            scandunt, quod est ascendere. Vel loquitur de caelo sanctae Trinitatis, ad quod ascendit
            ratione divinae naturae. Vel dicendum, quod loquitur secundum quod caput et membra sunt
            una persona. <quote xml:id="ta-l3d22q3-Qd1e555">Haec de corrigia calceamenti dominici sufficiant, ne ossa regis
              Idumaeae consumantur usque in cinerem</quote>. Calceamentum est humanitas tegens
            pedem, scilicet verbum, quo quasi omnia portantur, Heb. 2. Corrigia ipsa est unio. Rex
            Idumaeae, Christus, qui communicavit carni et sanguini; Hebr. 2. Idumaea enim sanguinea
            interpretatur. Ossa ejus sunt fortiora et difficiliora ad intelligendum de mysteriis
            humanitatis ejus, quae non sunt igne curiosi studii usque ad minima inquirenda, quod est
            ossa in pulverem redigere; sed sunt silentio honoranda, quasi intellectum excedentia. Et
            sumitur de Amos 2.</p>
        </div>
      </div>
    </body>
  </text>
</TEI>