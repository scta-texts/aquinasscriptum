<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum II, Distinctio 29, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum II, Distinctio 29, Quaestio 1</title>
          <date when="2016-03-17">March 17, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-17">March 17, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d29q1">
        <head xml:id="ta-l2d29q1-Hd1e89">Librum II, Distinctio 29, Quaestio 1</head>

        <div xml:id="ta-l2d29q1-Dd1e92">
          <head xml:id="ta-l2d29q1-Hd1e94">Prooemium</head>
          <p xml:id="ta-l2d29q1-d1e97">Postquam determinavit de gratia absolute, hic determinat de ea per comparationem ad
            statum primi hominis in primo statu; et dividitur in partes duas: in prima inquirit, an
            homo in primo statu gratiam habuerit; in secunda determinat quam poenam pro peccato
            incurrerit, ibi: <quote xml:id="ta-l2d29q1-Qd1e99">in illius quoque peccati poenam ejectus est de Paradiso</quote>.
            Circa primum duo facit: primo inquirit, an homo in primo statu gratia eguerit; secundo
            an virtutes gratuitas habuerit, ibi: <quote xml:id="ta-l2d29q1-Qd1e102">praeterea quaeri solet utrum homo ante
              lapsum virtutes habuerit. In illius quoque peccati poenam ejectus est de
              Paradiso</quote>. Hic determinat poenam quam homo incurrit pro peccato, quo gratiam et
            virtutem amisit; et dividitur in duo: primo determinat poenam; secundo ostendit
            veritatem cujusdam quaestionis ex praedictis occasionatae, ibi: <quote xml:id="ta-l2d29q1-Qd1e105">potest etiam
              quaeri, utrum de ligno vitae ante peccatum comederit homo</quote>. Circa primum duo
            facit: primo ostendit quod Adam pro peccato et locum deliciarum et cibum saluberrimum
            amisit; secundo quomodo impeditus est ab ejus recuperatione, ibi: <quote xml:id="ta-l2d29q1-Qd1e108">ne vero posset
              ad illud accedere, collocavit Deus ante Paradisum Cherubin</quote>. Circa primum duo
            facit: primo ostendit poenam ex verbis Scripturae; secundo movet quamdam dubitationem ex
            verbis illis; quam primo movet, ibi: <quote xml:id="ta-l2d29q1-Qd1e111">his verbis insinuari videtur quod nunquam
              moreretur, si postea de illo ligno sumpsisset</quote>; secundo solvit, ibi: <quote xml:id="ta-l2d29q1-Qd1e115">sed
              quia per peccatum jam mortuum corpus habebat, illa verba ex tali intellectu accipi
              possunt. Potest autem quaeri, utrum de ligno vitae ante peccatum comederit
              homo</quote>. Hic movet quamdam dubitationem ex praedictis occasionatam, scilicet an
            homo ante peccatum de ligno vitae comederit; et primo determinat quod sic; secundo movet
            iterum dubitationem contra haec ortam, et determinat eam, ibi: <quote xml:id="ta-l2d29q1-Qd1e118">quare ergo
              perpetua soliditate, et beata immortalitate vestiti non sunt?</quote> Hic quinque
            quaeruntur: 1 an homo in statu innocentiae gratia indiguerit; 2 an gratiam habuit; 3 si
            habuit, utrum gratia humani generis, si in innocentia perstitisset, fuisset major quam
            sit; 4 utrum actus humani fuissent efficaciores ad merendum; 5 de poena quae in littera
            ponitur, hominem propter primam transgressionem consecuta.</p>
        </div>
        <div xml:id="ta-l2d29q1-Dd1e123" type="articulus">
          <head xml:id="ta-l2d29q1-Hd1e125">Articulus 1</head>

          <head xml:id="ta-l2d29q1-Hd1e128" type="questionTitle">Utrum natura in statu innocentiae eguerit gratia</head>

          <p xml:id="ta-l2d29q1-d1e131">Ad primum sic proceditur. Videtur quod homo in statu innocentiae gratia non eguerit. Ad
            hoc enim gratia datur hominibus, ut Deo sint accepti. Sed cum humana natura integra
            erat, sine aliqua corruptione peccati, homo ex bonitate naturali Deo acceptus erat; omne
            enim bonum, et praecipue malo impermixtum, Deo acceptum est. Ergo gratia superaddita non
            indigebat.</p>
          <p xml:id="ta-l2d29q1-d1e134">Praeterea, gratia dividitur in operantem et cooperantem. Sed non indigebat in statu
            illo gratia operante, quia impius non erat; cum tamen effectus gratiae operantis sit de
            impio facere pium; nec iterum cooperante, quia nullam difficultatem ad bonum agendum
            patiebatur; gratia vero cooperans ad hoc datur ut homo bonum facile facere possit. Ergo
            nulla gratia indigebat.</p>
          <p xml:id="ta-l2d29q1-d1e137">Praeterea, ut dicitur Deuter. 32, 4, <quote xml:id="ta-l2d29q1-Qd1e139">Dei perfecta sunt opera</quote>. Non autem
            esset in divinis operibus perfectio, si aliquis gradus nobilitatis possibilis esset in
            creaturis qui institutus a Deo non esset. Ergo omnis gradus bonitatis possibilis in
            creaturis in rerum natura invenitur. Sed poterat Deus talem naturam condere quae per
            propria naturalia vitam aeternam mereretur; alias non esset omnipotens. Cum igitur nulla
            alia creatura hoc magis habere videatur quam homo vel Angelus, videtur quod hoc eis
            conveniat; et ita si natura humana pura esset, sicut in primo statu erat, homo gratia
            non indigeret ad vitam aeternam promerendam.</p>
          <p xml:id="ta-l2d29q1-d1e144">Praeterea, poena nunquam praecedit culpam, cum sit effectus ejus. Sed carentia visionis
            divinae est poena originalis culpae. Ergo si in natura humana non fuisset culpa, nec
            etiam ibi fuisset carentia divinae visionis. Sed poterat homo in statu innocentiae omni
            culpa carere absque gratia. Ergo et gratia non indigebat ad hoc ut ad Dei visionem
            perveniret.</p>
          <p xml:id="ta-l2d29q1-d1e147">Praeterea, ad hoc gratia datur homini, ut per eam Deo configuretur et assimiletur. Sed
            ex conditione naturae suae homo ad imaginem et similitudinem Dei factus est. Ergo si
            natura in eo integra maneret, alia gratia non indigeret.</p>
          <p xml:id="ta-l2d29q1-d1e150">Sed contra, Rom. 6, 23, dicitur: <quote xml:id="ta-l2d29q1-Qd1e152" ana="#rom6_23">gratia autem Dei vita aeterna</quote>. Sed
            necesse erat homini ut ad vitam aeternam perveniret. Ergo indigebat gratia, per quam ad
            eam pervenitur.</p>
          <p xml:id="ta-l2d29q1-d1e156">Praeterea, peccatum naturam humanam non mutavit; sed eadem manet ante et post. Sed
            meritum vitae aeternae excedit virtutem naturae post peccatum. Ergo etiam excedebat
            vires ejus ante peccatum; ergo indigebat gratia, per quam vitam aeternam mereretur.</p>
          <p xml:id="ta-l2d29q1-d1e159">Respondeo dicendum, quod duplex est necessitas. Una absoluta, quae est ex prioribus
            causis, ut ex materiali et formali, ex quibus componuntur res; ut quod omne compositum
            ex contrariis necesse est corrumpi, et hujusmodi. Alia vero est conditionata ex
            suppositione finis; ut si serra debeat facere serrae opus, scilicet sectionem, necesse
            est eam dentes ferreos habere. Haec autem necessitas est duplex: quaedam scilicet sine
            qua non potest haberi finis intentus, sicut sine cibo non potest haberi conservatio
            vitae; quaedam vero sine qua non potest aliquis ad finem de facili pertingere, sicut
            dicitur equus necessarius homini ad peragendum iter: et nomen utilitatis commune est
            utrique modorum necessitatis ultimo positorum; sed nomen indigentiae magis se habet ad
            primum modum eorum: illo enim proprie dicimur indigere sine quo finem consequi non
            possumus. Secundum hoc dico, quod homo ante peccatum gratia indigebat, quia sine gratia
            finem vitae aeternae nullo modo consequi potuisset: ad finem enim non pervenitur nisi
            per opera proportionata fini: vita autem aeterna est finis omnino naturae humanae
            facultatem excedens; unde etiam intellectum et desiderium superat: 1 Corinth. 2:
              <quote xml:id="ta-l2d29q1-Qd1e161">oculus non vidit, et auris non audivit, et in cor hominis non ascendit quae
              praeparavit Deus iis qui diligunt illum</quote>. Ideo oportet quod opera per quae ad
            vitam aeternam pervenitur, vires naturae humanae excedant; unde in ea homo non potest
            sine aliquo dono naturalibus addito: et ideo quantumcumque natura humana sit integra,
            nihilominus homo gratia indiget ad vitam aeternam consequendam.</p>
          <p xml:id="ta-l2d29q1-d1e165">Ad primum ergo dicendum, quod unumquodque bonum Deus acceptat secundum mensuram suae
            bonitatis; sed illud simpliciter a Deo acceptari dicitur cui ab ipso praeparatur illa
            gloria qua ipse gloriosus est, scilicet visio ejus per essentiam.</p>
          <p xml:id="ta-l2d29q1-d1e169">Ad secundum dicendum, quod homo ante peccatum etiam operante gratia egebat. Gratiae
            enim operanti aliquid per se convenit, et aliquid per accidens: per se enim sibi
            convenit ut hominem justum formaliter faciat, et Deo gratum; sed hoc accidit sibi ut
            justum ex injusto faciat ex parte subjecti, in quo injustitia invenitur; hoc etiam per
            se est sibi conveniens ut ex non justo justum faciat, vel ex non grato gratum, sicut
            albedinis est ex non albo facere album; sed hoc albedini accidit ut ex nigro album
            faciat. Similiter etiam gratiae cooperantis non est ut solam facilitatem faciat in
            operando hoc enim haeresis Pelagiana ponebat sed ut efficaciam et virtutem quamdam novam
            operibus hominum praebeat, scilicet merendi vitam aeternam.</p>
          <p xml:id="ta-l2d29q1-d1e172">Ad tertium dicendum, quod non potest esse aliqua creatura quae ex propriis naturalibus
            vitam aeternam promereri possit, sicut non potest esse aliqua creatura quae naturae
            divinae aequetur: nec hoc omnipotentiae Dei derogat. Et hoc patet ex his quae supra
            dicta sunt.</p>
          <p xml:id="ta-l2d29q1-d1e175">Ad quartum dicendum, quod carentia divinae visionis potest intelligi dupliciter. Vel
            negative; et sic non est poena, sed defectus naturam creatam consequens; nulla enim
            natura creata ex se sufficiens est ad Dei visionem: et sic fuisset carentia divinae
            visionis in homine ante peccatum, si gratiam non habuisset. Alio modo potest sumi
            privative, ut intelligatur aliqua obnoxietas ad carendum Dei visione; et sic est poena
            peccati, et in primo statu non fuisset.</p>
          <p xml:id="ta-l2d29q1-d1e178">Ad quintum dicendum, quod similitudo Dei quae convenit homini secundum sua naturalia
            est alia ab illa qua homo assimilatur Deo per gratiam. Nec est inconveniens ut homo in
            pluribus Deo assimiletur, eo quod secundum quemlibet gradum bonitatis superadditum nova
            similitudo in creaturis ad Deum consurgit.</p>
        </div>
        <div xml:id="ta-l2d29q1-Dd1e182">
          <head xml:id="ta-l2d29q1-Hd1e184">Articulus 2</head>

          <head xml:id="ta-l2d29q1-Hd1e187" type="questionTitle">Utrum homo ante peccatum habuerit gratiam</head>

          <p xml:id="ta-l2d29q1-d1e190">Ad secundum sic proceditur. Videtur quod homo ante peccatum gratiam non habuerit.
            Quicumque enim habet gratiam, potest proficere ad meritum vitae, eo quod per gratiam
            meretur quis augmentum gratiae, et ejus consummationem. Sed, ut supra Magister dixit, 24
            dist., homo in primo statu non habuit unde ad meritum vitae proficere posset. Ergo
            gratiam non habuit.</p>
          <p xml:id="ta-l2d29q1-d1e193">Praeterea, major est potestas gratiae quam naturae. Sed quanto peccans est majoris
            potestatis, tanto gravius est peccatum ejus. Si ergo homo a statu gratiae cecidisset,
            cum Angelus ante lapsum gratiam non habuerit, ut multi dicunt, videtur quod peccatum
            hominis gravius quam peccatum Daemonis fuisset, quod supra negatum est.</p>
          <p xml:id="ta-l2d29q1-d1e196">Praeterea, gratia magis convenit cum gloria quam cum natura. Sed gratia tempore in
            homine gloriam praecedit. Ergo multo fortius natura gratiam; et sic in primo statu
            gratiam non habuit.</p>
          <p xml:id="ta-l2d29q1-d1e200">Praeterea, gratia, quantum in se est, hominem in Deum promovet. Cum igitur in homine
            ante statum peccati nihil esset trahens ipsum inferius, videtur quod si gratiam
            habuisset, nunquam peccavisset. Peccavit autem: igitur gratiam non habuit.</p>
          <p xml:id="ta-l2d29q1-d1e203">Praeterea, ea quae homo per primum peccatum amisit, sibi restituta non sunt, sicut
            impassibilitas, et hujusmodi. Si ergo gratiam in statu innocentiae habuisset, eam per
            peccatum amissam per poenitentiam non recuperasset. Hoc autem falsum est, quia sic totum
            humanum genus periret. Ergo gratiam in primo statu non habuit.</p>
          <p xml:id="ta-l2d29q1-d1e206">Sed contra, nullus spoliatur illis quae non habet. Sed homo per peccatum fuit
            vulneratus in naturalibus, et spoliatus gratuitis, ut dicitur in Glossa Luc. 10. Ergo
            gratiam habuit.</p>
          <p xml:id="ta-l2d29q1-d1e209">Praeterea, caritas nunquam est informis. In littera autem probatur quod Adam in primo
            statu caritatem habuit. Ergo et gratiam, sine qua non est caritas.</p>
          <p xml:id="ta-l2d29q1-d1e212">Respondeo dicendum, quod circa hoc est triplex opinio. Quidam enim dicunt, quod homo in
            primo statu gratiam non habuit, nec virtutes gratuitas. Omnes autem auctoritates
            sanctorum quas Magister in littera inducit ad probandum homini virtutes infuisse,
            exponunt de virtutibus naturalibus, quae in ipso propter integritatem humanae naturae
            excellentissime erant. Sed hoc non videtur auctoritatibus convenire, in quibus ponitur
            quod Adam caritatem habuit, quae sine gratia non habetur; et plura alia dicuntur, quae
            non nisi extorte ad virtutes naturales referri possunt. Alii vero distinguunt statum
            innocentiae in duos status: dicunt enim, quod homo in principio creationis suae sine
            gratia creatus est in naturalibus tantum; postmodum vero ante peccatum gratiam
            consecutus est; et secundum hanc distinctionem varia dicta sanctorum et doctorum
            concordare nituntur. Sed istud non videtur convenire dictis sanctorum et doctorum, qui
            de statu innocentiae quasi de uno statu non distincto loquuntur; et ideo haec positio
            non magnae auctoritatis est. Ideo alii dicunt, quod homo in principio creationis suae in
            gratia creatus est; et haec quidem positio satis congruere videtur opinioni Augustini,
            qui ponit res simul tempore perfectas fuisse et creatas, in materia et in forma. Prima
            vero opinio magis congruere videtur opinioni aliorum sanctorum, qui dicunt per
            successionem temporis res creatas perfectas fuisse. Quae tamen harum opinionum verior
            sit, multum efficaci ratione probari non potest, sicut nec aliquid eorum quae ex
            voluntate Dei sola dependent. Hoc tamen probabilius est, ut cum homo creatus fuerit in
            naturalibus integris, quae otiosa esse non poterant, quod in primo instanti creationis
            ad Deum conversus, gratiam consecutus sit; et ideo hanc opinionem sustinendo dicendum
            est.</p>
          <p xml:id="ta-l2d29q1-d1e215">Ad primum, quod sicut secundum Augustinum distinctio primorum dierum attenditur
            secundum ordinem naturae, et non secundum successionem temporis; ita etiam secundum
            ordinem naturae status in naturalibus puris ad statum ejus in gratia comparatur; et non
            secundum ordinem temporis: et sic intelligendum est, quod homo in statu naturalium,
            intellectum non habuit unde proficere posset: quia dum gratiam habet, non habet hoc ex
            naturalibus sed ex gratuitis. Vel dicendum, quod hoc intelligendum est, quod homo non
            potuit proficere per se, etiam habita gratia, ut beatitudinem consequeretur; et hoc
            supra Magister dixit proficere ad meritum vitae.</p>
          <p xml:id="ta-l2d29q1-d1e219">Ad secundum dicendum, quod secundum tertiam opinionem tam homines quam Angeli in
            gratuitis creati sunt; et ideo contra eam non est hujusmodi objectio, sed contra
            secundam: quam sustinentes dicimus, quod potentia naturalis hoc modo se habet ad
            gratiam, quod ipsa subministrat substantiam actus, et gratia praebet efficaciam merendi,
            informando actum: et sicut majoris perfectionis est forma actus quam ipsa substantia
            ejus; ita e contrario major defectus est deficere in ipsa substantia actus quam deficere
            in forma ipsius. Quamvis autem ponatur homo gratiam habuisse, et in hoc Angelo
            superiorem fuisse; tamen debilior fuit in potentia naturali; et ideo defectus potentiae
            naturalis magis excusat peccatum hominis quam defectus gratiae peccatum Angeli; unde
            simpliciter peccatum hominis minus quam peccatum Angeli invenitur.</p>
          <p xml:id="ta-l2d29q1-d1e222">Ad tertium dicendum, quod per gratiam aliquis meretur gloriam, et ideo convenienter
            gratia tempore gloriam praecedit. Sed per naturam non meretur gratiam; unde nihil
            impedit ut simul cum natura gratia infundatur.</p>
          <p xml:id="ta-l2d29q1-d1e225">Ad quartum dicendum, quod in illis quae agunt per necessitatem naturae, oportet quod
            agens de necessitate agat secundum exigentiam formae quae in ipso est, ut per calidum
            calefaciat. Hoc autem in voluntariis non tenet: unde etiamsi homo gratiam habuerit,
            nihilominus potest in contrarium actum transire.</p>
          <p xml:id="ta-l2d29q1-d1e228">Ad quintum dicendum, quod actus personales non attingunt naturam, sed personam; et ideo
            Adam per poenitentiam quam de peccato egit, potuit recuperare illa bona quae sibi ad
            actus personales data erant, sicut gratiam et virtutes; non autem illa quae toti naturae
            collata erant, ut immortalitas corporis, et obedientia inferiorum virium ad rationem, et
            hujusmodi.</p>
        </div>
        <div xml:id="ta-l2d29q1-Dd1e232" type="articulus">
          <head xml:id="ta-l2d29q1-Hd1e234">Articulus 3</head>

          <head xml:id="ta-l2d29q1-Hd1e237" type="questionTitle">Utrum homo in statu primo habuisset tantum de gratia quantum
            habuit post peccatum</head>

          <p xml:id="ta-l2d29q1-d1e240">Ad tertium sic proceditur. Videtur quod in primo statu homo non tantum de gratia
            habuisset quantum post peccatum. Ut enim philosophus dicit, ridiculum est temperantiam
            et fortitudinem in diis ponere, cum in eis passiones innatae et illatae non sint, circa
            quas fortitudo et temperantia medium communicant. Sed in primo statu Adam hujusmodi
            passionibus caruisset. Ergo et per consequens his virtutibus, quas tamen homo post
            peccatum habuit gratuitas. Non ergo tot gratias homo ante peccatum habuisset, sicut post
            habuit.</p>
          <p xml:id="ta-l2d29q1-d1e243">Praeterea, perseverantia quaedam virtus est, quam multi post peccati statum habent.
            Haec autem Adae defuit, ut ejus casus ostendit. Non igitur tot virtutes habuit quot
            homines in peccato nati habent; et sic idem quod prius.</p>
          <p xml:id="ta-l2d29q1-d1e246">Praeterea, plus indigenti Deus plus tribuit: quia misericordia miseriam intuetur, ut
            dicit Bernardus. Sed homo plus indiget gratiae auxilio post peccatum quam ante, cum
            magis in naturalibus infirmetur. Ergo plus de gratia post peccatum homini confertur quam
            ante contulisset.</p>
          <p xml:id="ta-l2d29q1-d1e250">Praeterea, Deus cum sit summe bonus, ut Augustinus dicit, mala esse non permitteret,
            nisi esset adeo potens ut ex malis bonum eliceret. Sed non ostenderetur perfecte divina
            bonitas, nisi bonum quod ex malo Deus elicit, excederet illud bonum quod per malum
            privatur. Ergo bonum hominis, quod ex peccato ejus Deus elicit, excedit illud bonum quod
            ante peccatum erat, et est postmodum per peccatum privatum; et sic major est gratia post
            peccatum quam ante.</p>
          <p xml:id="ta-l2d29q1-d1e253">Praeterea, tota plenitudo gratiae humani generis ex virtute incarnationis et passionis
            Christi procedit; unde dicitur Joan. 1, 16: <quote xml:id="ta-l2d29q1-Qd1e255">de plenitudine ejus omnes
              accepimus</quote>. Sed si Adam non peccasset, Christus non fuisset incarnatus, ut
            quidam dicunt; vel saltem non fuisset passus, ut omnes dicunt. Ergo non tanta plenitudo
            gratiae fuisset in humano genere ante peccatum, sicut post.</p>
          <p xml:id="ta-l2d29q1-d1e259">Sed contra, Matth. 25, 15: <quote xml:id="ta-l2d29q1-Qd1e261" ana="#mt25_15">dedit (...) unicuique secundum propriam
              virtutem</quote>; et exponitur in Glossa de collatione gratiarum. Virtus autem hominum
            naturalis, major erat ante peccatum quam post. Ergo et plus de gratia consecuti fuissent
            ante peccatum quam post.</p>
          <p xml:id="ta-l2d29q1-d1e265">Praeterea, nullus ex peccato reportat commodum. Sed si homo post peccatum majorem
            gratiam haberet quam ante, commodum ex malo reportaret. Ergo et cetera.</p>
          <p xml:id="ta-l2d29q1-d1e268">Respondeo dicendum, quod donorum gratuitorum quaedam ordinantur absolute in
            perfectionem ejus cui conferuntur, quaedam autem ad utilitatem aliorum, ut dicitur 1
            Corinth. 12, 7: <quote xml:id="ta-l2d29q1-Qd1e270">unicuique datur manifestatio spiritus ad utilitatem</quote>.
            Utilitas autem quaedam est, ut defectibus proximorum subveniatur, sicut per operationem
            signorum infidelitati succurritur: quia signa data non sunt fidelibus sed infidelibus, 1
            Corinth. 14: et similiter est etiam de generibus linguarum, et de aliis hujusmodi donis.
            Et quia hujusmodi defectus in primo statu non fuissent; ideo etiam nec talia dona homini
            collata forent, quae contra hos defectus ordinantur. Dona vero absolute in perfectionem
            recipientis ordinata sunt ea quibus homo in actibus propriis perficitur et secundum
            animam et secundum corpus, sicut est gratia gratum faciens, virtutes, donum scientiae et
            sapientiae, et hujusmodi, et impassibilitas corporis; et in his homo in primo statu,
            simpliciter loquendo, magis abundasset quam in secundo statu post peccatum. Sed iste
            excessus potest considerari dupliciter; vel intensive, vel extensive. Extensive quidem:
            quia plura de hujusmodi homo in primo statu quam in secundo habuisset: habuit enim
            impassibilitatem corporis, et perfectam obedientiam inferiorum virium ad rationem, et
            hujusmodi, quae in hominibus post peccatum non inveniuntur. Sed verum est quod etiam
            quaedam dona post peccatum sunt quae imperfectionem annexam habent, quae aut in primo
            statu non fuissent omnino; aut si fuissent, secundum alium modum et alios actus
            fuissent; ut tamen hoc intelligatur de imperfectione, non quae naturam consequitur, sed
            quae ex peccato consecuta est. Fides enim imperfectionem habet consequentem naturam,
            cujus est divina quasi in speculo intueri; et hoc etiam homini in primo statu
            congruisset, licet vidisset clarius divina, ut supra dictum est. Et ideo fides in primo
            statu fuisset etiam secundum ejusdem generis actum, quamvis perfectior quam modo sit.
            Continentia vero, quae importat imperfectionem in repugnantia passionum ex peccato
            causata, secundum quod philosophus continentiam accipit in 7 Ethic., in primo statu non
            fuisset; et similiter poenitentia, si specialis virtus ponatur, ad minus secundum eosdem
            actus quos nunc habet; et similis ratio est de aliis similibus. Si autem excessus
            intensive consideretur, et praecipue quantum ad dona gratum facientia, sic considerando
            statum ad statum, universaliter homo ante peccatum ampliori gratia praeditus fuisset
            quam post. Sed tantum non est inconveniens quod aliquis post statum peccati multo
            majorem gratiam habeat quam aliqui habuissent etiam in primo statu, eo quod gratiae non
            tantum dantur secundum mensuram naturalis virtutis, seu capacitatis, sed secundum
            conatum, quem contingit esse majorem in eo qui minoris virtutis est, sicut etiam dicitur
            de comparatione hominum novi et veteris testamenti.</p>
          <p xml:id="ta-l2d29q1-d1e274">Ad primum ergo dicendum, quod quamvis Angeli quos philosophus deos vocat, sicut et
            Dionysius, hujusmodi virtutes cardinales non habeant secundum eosdem actus quibus in
            nobis sunt, habent tamen eas secundum quosdam eminentiores actus, et praecipue secundum
            quod constituuntur eorum actus circa finem: et hoc modo in homine etiam ante statum
            peccati fortitudo et temperantia esse potuisset. Tamen sciendum est, quod alia ratio est
            de homine ante peccatum, et de Angelo et de homine glorificato. Homo enim in primo statu
            quamvis hujusmodi passionibus actu non subjaceret, tamen naturam habebat quae, quantum
            in se est, his passionibus subjicibilis erat; et possibile erat eis subjici, si
            peccaret, nondum homine confirmato. Sed homo glorificatus, etsi naturam habeat cui,
            secundum se consideratae, natae sunt hujusmodi passiones inesse, tamen per habitum
            gloriae omnino aditus his passionibus tollitur. Angelus vero nec naturam nec
            passibilitatem respectu harum passionum habet. Unde patet quod hujusmodi virtutes,
            quantum ad actus qui sunt viae, nunc in nobis magis remotae sunt ab Angelis quam ab
            hominibus glorificatis; et ab hominibus glorificatis magis quam ab eis in primo statu
            existentibus.</p>
          <p xml:id="ta-l2d29q1-d1e278">Ad secundum dicendum, quod perseverantia dupliciter dicitur. Uno enim modo est
            specialis virtus, cujus actus est habere propositum semper in bono permanendi; et talem
            virtutem Adam habuit et multi qui post corruerunt. Alio modo est quaedam circumstantia
            consequens virtutes alias; et sic non ponit specialem virtutem, sed continuationem
            quamdam virtutis usque ad mortem; et sic Adam in primo statu perseverantiam non
            habuit.</p>
          <p xml:id="ta-l2d29q1-d1e281">Ad tertium dicendum, quod plus indigenti Deus plus tribuit, dummodo sit magis ad
            recipiendum dispositus; alias non est verum. Tamen sciendum est, quod cum indigentia
            dicatur respectu finis, ut dictum est, non est dicendum, quod homo post peccatum magis
            eguerit gratia quam ante. Illud enim ad quod per se gratia est ordinata, scilicet
            gloria, supra vires hominis est, sive ante peccatum sive post peccatum. Unde quantum ad
            hoc non magis indiget post quam ante; sed quantum ad hoc ad quod per accidens gratia
            ordinatur, quod est remotio mali, magis homo post peccatum indiget, et per respectum ad
            gloriam attenditur mensura gratiae: quia per gratiam majorem, majorem quis gloriam
            meretur; non autem per respectum ad remotionem peccati vel infirmitatis: quia minima
            gratia sufficit ad delendum omnia peccata. Unde non majori gratia indiget homo post
            peccatum quam ante; sed verum est quod ad plura gratia indiget, quae tamen plura,
            quantalibet gratia facere potest.</p>
          <p xml:id="ta-l2d29q1-d1e284">Ad quartum dicendum, quod Deus ex malo semper majus bonum elicit; non tamen illi de
            necessitate in quo malum esse permittit, sed in comparatione ad universum, cujus
            pulcritudo consistit ex hoc quod mala esse sinuntur. Bonum autem universi praeponderat
            bono particularis rei, sicut bonum gentis est divinius quam bonum hominis, ut in 1
            Ethic. philosophus dicit.</p>
          <p xml:id="ta-l2d29q1-d1e287">Ad quintum dicendum, quod Christus ad hoc fuit passus ut hominis naturam repararet.
            Unde per passionem Christi non apparet quod majorem gratiam homo consecutus sit post
            peccatum quam ante fuisset sine ea, loquendo de gratia in ordine ad praemium essentiale:
            quia aliquod praemium accidentale homo per passionem Christi consequitur quod ante
            peccatum non habuisset, scilicet gaudium de victoria Christi.</p>
        </div>
        <div xml:id="ta-l2d29q1-Dd1e292" type="articulus">
          <head xml:id="ta-l2d29q1-Hd1e294">Articulus 4</head>

          <head xml:id="ta-l2d29q1-Hd1e297" type="questionTitle">Utrum opera hominis sint magis efficacia ad merendum gratiam
            post peccatum quam ante peccatum</head>

          <p xml:id="ta-l2d29q1-d1e300">Ad quartum sic proceditur. Videtur quod post peccatum opera hominis fuissent magis
            efficacia ad merendum quam ante peccatum. In primo enim statu homo sicut nec ad malum
            impellens aliquid habebat, ita nec a bono retrahens. Sed Sup., 24 dist., Magister dixit,
            quod primus homo resistendo tentationi non meruisset; quia nihil erat quod ad malum
            impelleret. Ergo similiter faciendo bonum, vel nihil vel minus meruisset: quia nihil
            erat quod a bono impediret.</p>
          <p xml:id="ta-l2d29q1-d1e303">Praeterea, dicit apostolus, 2 Timoth. 2, 5: <quote xml:id="ta-l2d29q1-Qd1e305">non coronabitur nisi qui legitime
              certaverit</quote>. Sed homo in primo statu non ita impugnabatur sicut post peccatum.
            Ergo nec ita coronam efficaciter merebatur.</p>
          <p xml:id="ta-l2d29q1-d1e309">Praeterea, ut philosophus dicit in 2 Ethic., virtus est circa difficilia. Sed
            difficilius est homini post peccatum bonum operari quam ante. Cum ergo ex virtute
            procedat efficacia meriti, videtur quod ante peccatum actus hominis fuerint minus
            efficaces ad merendum quam post.</p>
          <p xml:id="ta-l2d29q1-d1e313">Praeterea, homo in primo statu fuit quasi medius inter statum Angelorum et statum
            nostrum, ut ex his quae 23 dist. dicta sunt patet. Sed operationes Angeli non sunt ita
            efficaces ad merendum sicut operationes hominis; quod patet ex hoc quod inferior Angelus
            mereri gradum superioris non potest; sed homo potest mereri ut ascendat ad supremum
            ordinem Angelorum, ut ex dictis Gregorii patet, in Homil. de centum ovibus. Ergo et homo
            in primo statu habuit opera minus efficacia ad merendum quam post peccatum.</p>
          <p xml:id="ta-l2d29q1-d1e316">Praeterea, ut in 1 Lib., distinct. 2, Magister dixit, homo factus est ad reparationem
            ruinae angelicae. Sed de quolibet ordine Angelorum aliqui ceciderunt, ut supra, 6
            distinct., dictum est. Ergo oportet quod qualitercumque vadat humana natura, sive in
            statu innocentiae, sive in statu peccati, ad singulos ordines Angelorum aliqui homines
            transferantur. Cum ergo hoc non fiat nisi ex virtute meriti, videtur quod saltem non
            majoris efficaciae ad merendum fuerint opera hominis in statu innocentiae, quam post
            peccatum.</p>
          <p xml:id="ta-l2d29q1-d1e319">Sed contra, quanto aliquid est magis purum in genere aliquo, tanto magis habet virtutem
            illius generis, sicut ignis purus quam ignis commixtus. Sed merita nostra sunt admixta
            alicui demerito: quod patet ex hoc quod dicitur Isa. 64, 6: <quote xml:id="ta-l2d29q1-Qd1e321">quasi pannus
              menstruatae omnes justitiae nostrae</quote>. Cum igitur in primo statu absque omni
            permixtione demeriti fuissent, videtur quod tunc fuissent efficaciora ad merendum.</p>
          <p xml:id="ta-l2d29q1-d1e325">Praeterea, quanto voluntas promptior est ad operandum, tanto homo magis meretur; 2
            Corinth. 8, 12: <quote xml:id="ta-l2d29q1-Qd1e327">si voluntas prompta est, secundum id quod habet, accepta est, non
              secundum id quod non habet</quote>. Sed in primo statu voluntas promptior erat ad bene
            agendum, quia minus impediebatur. Ergo opera hominis magis erant efficacia ad
            merendum.</p>
          <p xml:id="ta-l2d29q1-d1e331">Respondeo dicendum, quod cum meritum non consistat in habitu, sed in actu, nec in actu
            quolibet, sed in eo qui per habitum gratiae informatur, actus autem omnis meritorius ex
            voluntate procedat; oportet quod meritum aliquid habeat a gratia, et aliquid a
            voluntate, et aliquid etiam ab objecto actus, unde species actus trahitur: et ideo ex
            his tribus efficacia merendi mensurari potest ex gratia, voluntate, et objecto. Quanto
            enim majori caritate et gratia actus informatur, tanto magis est meritorius: similiter
            etiam quanto magis est voluntarium, plus habet de ratione meriti et laudabilis:
            similiter etiam quanto magis objectum est arduum, tanto magis est actus meritorius, cum
            semper intelligatur comparatio de uno ceteris paribus. Quod autem aliquod arduum
            augmentet rationem meriti, non habet ex difficultate laboris, sed ex bonitate; quia
            quanto aliquid melius est, tanto supra vires hominis operantis est magis elevatum. Quia
            igitur homo in primo statu, ut dictum est, majorem gratiam communiter habuisset quam
            post peccatum, et promptior fuisset voluntas ad operandum, quae resistentiam non
            habebat; sequitur quod opera hominis in primo statu simpliciter magis erant efficacia ad
            merendum quam post, dummodo circa idem objectum operatio consideretur utrobique; quamvis
            majori difficultate circa illud operetur homo post peccatum quam ante. Non enim arduum
            opus auget rationem meriti nisi ratione bonitatis, et non ratione difficultatis, nisi
            per accidens, inquantum videlicet in id quod difficile est, majori attentione aliquis
            consurgit, et cum majori conatu voluntatis.</p>
          <p xml:id="ta-l2d29q1-d1e334">Ad primum ergo dicendum, quod non consentire tentationi in primo statu, si homo in
            naturalibus tantum consideretur, ut Magister hic loquitur, non fuisset homini
            meritorium. Sed hoc contingit ex hoc quod gratiam non habebat sicut ex causa per se, et
            non ex hoc quod nihil ad malum impellebat nisi per accidens, inquantum videlicet ex hoc
            quod homo non habebat impellens ad malum, magis poterat conservari a casu in peccatum
            sine gratia quam post. Vel dicendum, quod non consentire tentationi, dicitur dupliciter:
            vel ita quod importetur negatio tantum; et ita cum non relinquatur aliquis actus, non
            remanebit ratio meriti: et hoc potuisset contingere in primo statu propter hoc quod homo
            non cogebatur tentationem exteriorem discutere, cum interiori tentatione non urgeretur;
            vel ita quod importet actum voluntatis tentationi repugnantem; et sic resistere peccato
            semper est meritorium in eo qui gratiam habet.</p>
          <p xml:id="ta-l2d29q1-d1e338">Ad secundum dicendum, quod quamvis homo in primo statu non habuerit certamen interius,
            habuit tamen certamen exterius; unde et victoriam habere potuit, qua coronam mereretur.
            Nec tamen est de necessitate meriti certamen contra aliquem impugnantem, quia sic in
            Angelis meritum non inveniretur; sed de necessitate meriti est certamen quo quis
            contendit apprehendere aliquid quod supra se est, secundum quod aliquis quasi viribus
            suis luctatur; nec oportet ut ubi est majus certamen, ibi sit majus meritum; sed ubi est
            magis legitimum. Contingit autem in minori impugnatione magis legitimum certamen
            esse.</p>
          <p xml:id="ta-l2d29q1-d1e341">Ad tertium dicendum, quod aliquid potest dici difficile dupliciter: vel ex arduitate
            operis; et sic virtus intelligitur circa difficile esse, quod scilicet in se difficile
            est, et arduum: vel ex imperfectione operantis; et sic virtus circa difficile non est,
            sed talem difficultatem virtus tollit; quanto enim aliquis virtuosior est, tanto
            facilius opera virtutis exercet. Nec tamen dicendum est, quod quanto virtuosior sit,
            minus mereatur. Et per hunc modum est difficultas major in operibus hominis post
            peccatum ex imperfectione operantis.</p>
          <p xml:id="ta-l2d29q1-d1e344">Ad quartum dicendum, quod hoc quod opera alicujus Angeli sint minus meritoria quam
            alicujus hominis, non contingit ex imperfectione Angelorum, sed ex conditione gratiae;
            quae quamvis in Angelis sit major secundum statum, quia propinquior fini, cum sit minor
            via Angelo data quam homini, ut supra dictum est; tamen gratia hominis potest esse major
            in virtute merendi. Angelis enim data est gratia ad determinatum gradum, secundum
            determinatum ordinem, promerendum; et ideo ulterius praemium per gratiam illam mereri
            non possunt. Homo autem cum ex conditione naturae ad nullum ordinem determinetur, sed
            indifferenter ad omnes se habeat, accipit gratiam etiam indifferenter ordinatam ad
            promerendum gradum cujuslibet ordinis secundum genus suum: et ideo non oportet quod
            ratione ista homo in primo statu minus mereri potuisset quam post peccatum.</p>
          <p xml:id="ta-l2d29q1-d1e347">Ad quintum dicendum, quod quamvis homo nunc ad eumdem terminum perveniat ad quem
            pervenisset ante peccatum, non oportet tamen ut aequalem efficaciam in merendo habeant
            actus ejus: quia quod tunc ex paucis actibus mereri potuit, nunc oportet quod ex multis
            actibus mereatur; ita quod per exercitium actuum in quamdam perfectionem crescat,
            secundum quam sibi competat meritum tanti praemii, quantum prius habuisset.</p>
        </div>
        <div xml:id="ta-l2d29q1-Dd1e351" type="articulus">
          <head xml:id="ta-l2d29q1-Hd1e353">Articulus 5</head>

          <head xml:id="ta-l2d29q1-Hd1e356" type="questionTitle">Utrum expulsio de Paradiso, et privatio justitiae originalis,
            sit conveniens poena primae transgressionis</head>

          <p xml:id="ta-l2d29q1-d1e359">Ad quintum sic proceditur. Videtur quod poena hominis inconvenienter in littera
            determinetur pro peccato primae transgressionis. Illud enim quod propter hominem factum
            est, in aliquo homini servire debet. Sed Paradisus terrestris propter hominem factus
            est, sicut aliae creaturae. Cum igitur homini inde ejecto in nullo serviat, videtur quod
            inde expelli non debuerit.</p>
          <p xml:id="ta-l2d29q1-d1e362">Praeterea, propter peccatum hominis, tota natura deteriorata est, quae propter hominem
            facta est, ut dicit Glossa Rom. 8. Multo ergo magis locus ille in quo peccatum commissum
            est, scilicet Paradisus terrestris, infici debuit. Sed homini infecto debetur locus
            infectus. Ergo post peccatum de Paradiso terrestri expelli non debuit.</p>
          <p xml:id="ta-l2d29q1-d1e365">Praeterea, ut supra Magister dixit, dist. 17, Paradisus terrestris de se locus
            inaccessibilis est. Ergo frustra apponuntur custodiae, ne homo ad illum accedere possit,
            ad quem etiam sine illis pervenire non valeret.</p>
          <p xml:id="ta-l2d29q1-d1e369">Praeterea, homo post peccatum statim necessitati mortis addictus fuit. Sed ex quo
            necessitatem moriendi habuit, non poterat non mori. Ergo frustra dominus dixit, Gen. 3,
            22: <quote xml:id="ta-l2d29q1-Qd1e371">videte ne forte sumat de ligno vitae, et comedat, et vivat in
              aeternum</quote>.</p>
          <p xml:id="ta-l2d29q1-d1e375">Praeterea, lignum vitae non habuisset majorem effectum in homine post peccatum quam
            ante. Sed homo ante peccatum de ligno vitae edidit, ut in littera dicitur, nec tamen in
            aeternum vixit. Ergo etiam licet post peccatum de eo comedisset, non in aeternum
            vixisset.</p>
          <p xml:id="ta-l2d29q1-d1e378">Si dicatur, quod lignum vitae hunc effectum non habebat, nisi frequenter sumptum;
            contra. Causa multiplicata, non variat effectum secundum speciem. Si ergo semel sumptum
            immortalitatis causa non erat, videtur quod nec etiam si frequenter sumeretur.</p>
          <p xml:id="ta-l2d29q1-d1e381">Sed contra, id quod innocentiae debebatur, non debuit remanere, innocentia amissa. Sed
            locus ille et cibus innocentiae debebatur. Ergo post peccatum homo utroque privari
            debuit.</p>
          <p xml:id="ta-l2d29q1-d1e384">Praeterea, magis erat proprius locus Angeli caelum Empyreum in quo creatus est, quam
            hominis Paradisus terrestris, in quo positus est homo extra ipsum creatus. Sed Angelus
            post peccatum de caelo Empyreo dejectus est. Ergo et homo post peccatum de Paradiso
            terrestri expelli debuit.</p>
          <p xml:id="ta-l2d29q1-d1e387">Respondeo dicendum, quod ad felicitatem seu ad beatitudinem aliquid pertinet quod est
            de substantia ejus, sicut visio Dei, gaudium, et hujusmodi; aliquid autem correspondet
            sibi per modum congruentiae, sicut beatitudini sanctorum respondet locus
            excellentissimus, qui est caelum Empyreum. Ita etiam ad statum innocentiae, in qua
            quodammodo homo beatus erat, ut dicit Augustinus, quaedam pertinebant quasi
            essentialiter, sicut immortalitas, et obedientia virium inferiorum ad rationem, et
            hujusmodi; sed quaedam alia pertinebant per modum cujusdam congruentiae. Immortali enim
            vitae et ab omni inquietudine segregatae debebatur locus temperatissimus et deliciis
            plenus, qualis est Paradisus terrestris. Unde sicut post peccatum dejectus est a statu
            illo innocentiae in quem elevatus erat supra conditionem naturae suae absolute
            consideratae; ita etiam et locum amisit qui illi excellentiae debebatur; et in locum ubi
            formatus fuerat, dejectus est.</p>
          <p xml:id="ta-l2d29q1-d1e391">Ad primum ergo dicendum, quod Paradisus terrestris quamvis non serviat homini quasi in
            usum ejus veniens, servit tamen sibi ad instructionem ejus proficiens; sicut homo ex hoc
            ipso quod in Scriptura cognoscit se tali loco per peccatum privatum, ad peccatum
            vitandum incitatur, et ad miseriam suam cognoscendam.</p>
          <p xml:id="ta-l2d29q1-d1e394">Ad secundum dicendum, quod sicut peccati infectio non venit ad creaturas alias nisi per
            creaturam rationalem peccantem; ita etiam illa infectio sive corruptio non in
            irrationalis creaturae poenam ordinatur; unde non oportet quod locus ille per peccatum
            inficiatur in quo homo et Angelus peccavit, scilicet Paradisus terrestris, et caelum
            Empyreum, sed illa loca quae peccantibus deputata sunt post peccatum.</p>
          <p xml:id="ta-l2d29q1-d1e397">Ad tertium dicendum, quod illa impedimenta ratione quorum inaccessibilis dicitur
            Paradisus terrestris, forte hic gladius flammeus vocantur: quia praecipue locus ille
            inaccessibilis videtur propter intemperatum calorem in locis intermediis; et ideo non
            sequitur quod hujusmodi impedimenta superflua sint.</p>
          <p xml:id="ta-l2d29q1-d1e400">Ad quartum dicendum, quod quamvis homo post peccatum lignum vitae sumpsisset, mortem
            evadere non potuisset; potuisset tamen mortem differre; ita ut vita ejus auxilio ligni
            vitae prolongaretur, sicut de Enoch et Elia creditur, et hoc homini non expediebat, ut
            tamdiu in hac misera vita permaneret. Et verba illa domini sunt magis accipienda per
            modum compassionis quam insultationis. Vel potest dici sicut dicit Magister in
            littera.</p>
          <p xml:id="ta-l2d29q1-d1e403">Ad quintum dicendum, quod etsi homo ante peccatum de ligno vitae sumpsisset, non tamen
            immortalitatem consecutus fuisset, quam lignum vitae conferre non potuit, nisi
            frequenter sumptum.</p>
          <p xml:id="ta-l2d29q1-d1e406">Et ideo ad sextum dicendum, quod lignum vitae non erat causa per se immortalitatis, ut
            ex praedictis patet, sed potius erat ut dispositio quaedam. Dispositio autem non
            perducit ad effectum nisi multiplicata, sicut patet in qualitatibus activis et passivis,
            quae sunt dispositiones ad formam elementi: non enim inducitur forma elementi nisi
            quando perducitur materia ad intensionem qualitatum illarum.</p>
        </div>
        <div xml:id="ta-l2d29q1-Dd1e410">
          <head xml:id="ta-l2d29q1-Hd1e412">Expositio textus</head>
          <p xml:id="ta-l2d29q1-d1e415"><quote xml:id="ta-l2d29q1-Qd1e416">Operatur liberando et praeparando</quote>; ut liberatio referatur ad expulsionem
            peccati, et praeparatio ad informationem animae. <quote xml:id="ta-l2d29q1-Qd1e419">Non tamen justitiae habendae,
              vel retinendae</quote>; contra. Supra dictum est, quod quamvis homo non haberet unde
            proficere posset, habuit tamen unde posset stare. Ergo liberum arbitrium sufficiebat ad
            justitiam retinendam. Et dicendum, quod ab eadem causa est esse rei et conservatio ejus;
            unde sicut esse justitiae gratuitae non est nisi a Deo; ita etiam et conservatio ejus.
            Sed verum est quod homo habens gratiam non indiget alia gratia ad ejus conservationem,
            et propter hoc dicitur, quod homo potest per se stare. <quote xml:id="ta-l2d29q1-Qd1e422">Quibus respondentes,
              dicimus, eum quidem non tunc habuisse has virtutes quando peccavit; sed ante, et tunc
              amisisse</quote>. Videtur hoc falsum: quia si quando peccavit, non habuit, non prius
            amisit quam peccaret, quod videtur falsum. Sed dicendum, quod ante intentionem peccati
            habuit virtutes: sed simul ista duo fuerunt, commissio peccati et amissio virtutis,
            sicut unum est instans in quo expellitur nigredo et inducitur albedo. <quote xml:id="ta-l2d29q1-Qd1e425">Homo ante
              peccatum beatissimus auram carpebat aetheream</quote>. Non est intelligendum de
            patriae beatitudine, sed secundum quod beatitudo includit talem perfectionem qualis illi
            statui congruebat: et capiebat auram aetheream, inquantum fixus in divinorum
            contemplatione manebat. <quote xml:id="ta-l2d29q1-Qd1e428">Atque usi fuisse concessis</quote>. Ex hoc non
            sufficienter probatur, quod homo in statu illo de ligno vitae comedebat. Praeceptum enim
            affirmativum non obligat ad semper; unde etsi praeceptum sibi fuerit quod lignis omnibus
            concessis uteretur, potuit tamen esum alicujus eorum differre usque ad terminum sibi a
            Deo praefinitum; et ideo a quibusdam non conceditur quod Magister hic determinat. Sed
            quid verius sit determinari non potest; cum Scriptura non determinet, nec ratione
            probari possit.</p>
        </div>
      </div>
    </body>
  </text>
</TEI>