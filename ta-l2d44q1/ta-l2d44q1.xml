<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber II, Distinctio 44, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber II, Distinctio 44, Quaestio 1</title>
          <date when="2016-03-18">March 18, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-18">March 18, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d44q1">
        <head xml:id="ta-l2d44q1-Hd1e89">Quaestio 1</head>
        <div xml:id="ta-l2d44q1-Dd1e92">
          <head xml:id="ta-l2d44q1-Hd1e94">Prooemium</head>
          <p xml:id="ta-l2d44q1-d1e97">Determinato de peccato quantum ad actum peccati, hic determinat de potentia peccandi;
            et dividitur in partes duas: in prima determinat de potentia peccandi; in secunda
            continuat se ad sequentem librum, ibi: <quote xml:id="ta-l2d44q1-Qd1e99">jam nunc his intelligendis atque
              pertractandis quae ad verbi incarnati mysterium pertinent, integra mentis
              consideratione intendamus</quote>. Prima dividitur in duas: in prima inquirit, utrum
            potentia peccandi sit a Deo; in secunda determinat de obedientia quae debetur eis qui
            potentiam praelationis a Deo habent, ibi: <quote xml:id="ta-l2d44q1-Qd1e102">hic oritur quaestio non transilienda
              silentio</quote>. Circa primum tria facit: primo movet quaestionem; secundo narrat
            opinionem quorumdam, ibi: <quote xml:id="ta-l2d44q1-Qd1e105">putant quidam potentiam recte agendi nobis esse a Deo,
              potentiam vero peccandi non a Deo, sed a nobis, vel a Diabolo esse</quote>; tertio
            determinat veritatem, ibi: <quote xml:id="ta-l2d44q1-Qd1e108">sed pluribus sanctorum testimoniis indubitanter
              monstratur quod potestas mali a Deo est. Hic oritur quaestio non transilienda
              silentio</quote>. Hic inquirit de obedientia debita his qui a Deo potestatem habent:
            et primo movet quaestionem; secundo solvit, ibi: <quote xml:id="ta-l2d44q1-Qd1e111">sed sciendum est, apostolum ibi
              loqui de saeculari potestate. Jam nunc his intelligendis atque pertractandis quae ad
              verbi incarnati mysterium pertinent, integra mentis consideratione intendamus</quote>.
            Hic continuat se ad sequentia; et primo ponit continuationem; secundo assignat ordinem,
            ibi: <quote xml:id="ta-l2d44q1-Qd1e115">hic est rationis ordo</quote> et cetera. Hic est duplex quaestio. Prima de
            potentia peccandi. Secunda de obedientia. Circa primum quaeruntur tria: 1 utrum potentia
            peccandi sit bona, et a Deo; 2 cum secundum praelationis officium, adsit potestas multa
            peccata perpetrandi, quae nisi quis in statu praelationis esset, facere non posset;
            utrum etiam omnis praelatio a Deo sit; 3 utrum praelatio, sive dominium, sit a Deo in
            ordinationem naturae institutae, vel in punitionem naturae corruptae.</p>
        </div>
        <div xml:id="ta-l2d44q1-Dd1e120" type="articulus">
          <head xml:id="ta-l2d44q1-Hd1e122">Articulus 1</head>

          <head xml:id="ta-l2d44q1-Hd1e125" type="question-title">Utrum potentia peccandi sit a Deo</head>

          <p xml:id="ta-l2d44q1-d1e128">Ad primum sic proceditur. Videtur quod potentia peccandi non sit a Deo. Posse enim
            peccare, ut Anselmus dicit, neque est libertas neque pars libertatis. Sed omnis potentia
            naturalis quae est in nobis ad agendum actus humanos, ad liberum arbitrium pertinet.
            Ergo potentia peccandi non est in nobis aliqua potentia naturalis. Constat etiam quod
            non est gratiae potentia: quia per gratiam nullus ordinatur ad peccatum. Cum ergo omnis
            potentia quae est in nobis a Deo, sit gratiae vel naturae, videtur quod potentia
            peccandi non sit in nobis a Deo.</p>
          <p xml:id="ta-l2d44q1-d1e131">Praeterea, Deuter. 32, 4: <quote xml:id="ta-l2d44q1-Qd1e133">Dei perfecta sunt opera</quote>. Ergo quanto aliquid
            magis est perfectum, magis debet computari inter divina opera. Sed actus est perfectior
            quam potentia. Cum igitur actus peccati non sit a Deo, nec potentia peccandi a Deo
            erit.</p>
          <p xml:id="ta-l2d44q1-d1e137">Praeterea, ad opus humanum concurrunt potentia, scientia et voluntas. Sed voluntas
            peccandi non est a Deo. Ergo eadem rationem nec potentia peccandi ab ipso est.</p>
          <p xml:id="ta-l2d44q1-d1e141">Praeterea, a causa per se producitur effectus secundum similitudinem suae causae; unde
            a Deo, qui est per se causa omnium, omnia producuntur retinentia similitudinem ejus
            quantum possunt: quia a primo ente sunt entia, et a primo vivente viventia. Sed in
            potentia peccandi non assimilatur creatura Deo. Ergo potentia peccandi non est in nobis
            a Deo.</p>
          <p xml:id="ta-l2d44q1-d1e144">Praeterea, cujus usus malus est, ut Boetius dicit, ipsum malum est. Sed potentiae
            peccandi usus est ipsum peccatum, quod malum est. Ergo et potentia peccandi mala est.
            Sed nullum malum est a Deo. Ergo potentia peccandi non est a Deo.</p>
          <p xml:id="ta-l2d44q1-d1e147">Sed contra, philosophus dicit, quod potentiae rationales sunt ad opposita. Ergo eadem
            est potentia peccandi et potentia bene operandi. Sed potentia bene operandi est a Deo.
            Ergo et potentia peccandi.</p>
          <p xml:id="ta-l2d44q1-d1e150">Praeterea, omne ens a Deo est. Sed potentia peccandi est quoddam ens. Ergo et potentia
            peccandi a Deo est.</p>
          <p xml:id="ta-l2d44q1-d1e153">Respondeo dicendum, quod potentia cognoscitur per actum; unde ex consideratione actus
            peccati, judicium sumendum est de potentia peccandi. In actu autem peccati sunt duo,
            scilicet substantia actus, et deformitas vel defectus debitarum circumstantiarum; unde
            oportet quod etiam in ipsa potentia peccandi duo attendantur: scilicet ipsa potentia,
            quae est principium actus; et haec est eadem quae est principium actus ordinati et
            inordinati: et haec a Deo est: consideratur etiam in ea defectus quidam, secundum quem
            actum deficientem producere possit. Potentiae enim perfectissimae nunquam deficiunt ab
            eo ad quod ordinatae sunt, ut patet in necessariis. Unde quod potentia impediatur vel
            retrahatur ab eo ad quod naturaliter ordinata est, oportet quod sit ex defectu ejus,
            inquantum scilicet alteri agenti, quod impedit, succumbit. Unde cum potentia voluntatis
            humanae sit per se ordinata ad bonum, defectus a bono in actu ejus oportet quod causetur
            ex aliquo defectu in ipsa, per quem ab aliquo vinci potest, vel delectatione, vel
            suggestione, vel quocumque alio, ut ab eo quod est naturale sibi, ad id quod est
            innaturale, trahatur. Hic autem defectus est secundum quod ex nihilo est. Hujusmodi
            autem defectus, scilicet quod creatura ex nihilo sit, Deus directe causa non est, ut
            Avicenna probat: quia quod convenit rei secundum se, non causatur in eo ex alio. Res
            autem creata si sibi relinquatur, nihil est; unde hoc quod est ex nihilo esse, non est
            creaturae a Deo, quamvis esse creaturae a Deo sit. Posset tamen dici, quod iste defectus
            indirecte a Deo est, non quidem sicut ab agente aliquid, sed sicut a non agente,
            inquantum scilicet ipse creaturae hoc non praebet ut non ex nihilo sit, sicut dicitur
            causa privationis gratiae, quae poena est; nisi creatura hujusmodi perfectionis
            inveniretur capax non esse, ut scilicet non ex nihilo sit: et ideo hic defectus nullo
            modo a Deo est, nec directe nec indirecte. Sic ergo potentia peccandi, quantum ad id
            quod potentiae est, a Deo est; sed quantum ad defectum qui implicatur, non est a
            Deo.</p>
          <p xml:id="ta-l2d44q1-d1e156">Ad primum ergo dicendum, quod posse peccare dicitur non esse pars libertatis, quia non
            requiritur ad libertatem voluntatis ut in peccatum possit; sed sufficit ad rationem
            libertatis ut in utrumque contradictoriorum possit; quamvis in his qui peccare possunt,
            per liberum voluntatis arbitrium peccetur: quia voluntas est qua peccatur et recte
            vivitur, ut Augustinus dicit Lib. 1 Retract., cap. 9.</p>
          <p xml:id="ta-l2d44q1-d1e160">Ad secundum dicendum, quod semper actus perfectior est potentia, perfectione proprii
            generis; unde actus bonus perfectior est in bonitate quam potentia bona; et similiter
            actus malus perfectior est in malitia quam potentia mala: quia in actu malo est malitia
            simpliciter, sed in potentia ad malum est malum secundum quid: et ideo actus malus
            simpliciter non dicitur a Deo esse, sed secundum quid; potentia autem ad malum dicitur
            simpliciter a Deo esse, et secundum quid a Deo non esse: perfectio enim in malitia non
            est perfectio proprie et simpliciter dicta, sed quasi transumptive, sicut dicimus
            perfectum latronem, et perfectionem caecitatis, ut in 5 Metaph. dicitur.</p>
          <p xml:id="ta-l2d44q1-d1e163">Ad tertium dicendum, quod voluntas potest dupliciter sumi: vel pro ipsa potentia
            voluntatis vel pro actu ejus: et primo modo voluntas qua peccatur, a Deo est; secundo
            autem modo a Deo non est. Potentia autem nunquam nominat actum; sed usus potentiae est
            ipse actus: et ideo objectio ex aequivocatione voluntatis procedit.</p>
          <p xml:id="ta-l2d44q1-d1e166">Ad quartum dicendum, quod est quoddam bonum perfectum et quoddam imperfectum. Si ergo
            aliquod nomen bonitatem in nobis, quae a Deo est, secundum quam sumus ei similes, sine
            imperfectione nominet, invenietur Deo et nobis convenire, ut sapientia, bonitas, et
            hujusmodi. Sed potentia peccandi nominat bonum cum imperfectione: et ideo Deo, in quo
            nulla imperfectio est, convenire non potest.</p>
          <p xml:id="ta-l2d44q1-d1e169">Ad quintum dicendum, quod usus rei dicitur ad quem res principaliter ordinatur.
            Potentia autem qua in peccatum possumus, non ordinatur ad malum, sed ad bonum; et ita
            peccare non est usus ejus; unde non sequitur quod si peccatum est malum, potentia sit
            mala; sed magis quod sit bona: quia deficere ab eo quod bonum est, malum est.</p>
        </div>
        <div xml:id="ta-l2d44q1-Dd1e173" type="articulus">
          <head xml:id="ta-l2d44q1-Hd1e175">Articulus 2</head>
          <head xml:id="ta-l2d44q1-Hd1e178" type="question-title">Utrum omnis praelatio sit a Deo</head>
          <p xml:id="ta-l2d44q1-d1e181">
            Ad secundum sic proceditur. Videtur quod non omnis praelatio a Deo sit. Primo per id
            quod dicitur <ref xml:id="ta-l2d44q1-Rja8jjj" corresp="#ta-l2d44q1-Qd1e183">Oseae 8, 4</ref>: <quote xml:id="ta-l2d44q1-Qd1e183" source="http://scta.info/resource/os8_4@1-6">ipsi regnaverunt, sed non ex me</quote>.
          </p>
          <p xml:id="ta-l2d44q1-d1e187">Praeterea, illud quod perverse fit, a Deo non est. Sed quaedam praelationes perverse
            acquiruntur, ut patet in simoniacis, et in aliquibus hujusmodi. Ergo non omnis praelatio
            a Deo est.</p>
          <p xml:id="ta-l2d44q1-d1e190">Praeterea, praelatio concessa a summo rege non potest dici usurpata. Sed Boetius dicit
            in 3 de consolatione philosophiae, quod mali habent potestatem usurpatam. Ergo eorum
            praelatio non est a Deo.</p>
          <p xml:id="ta-l2d44q1-d1e194">Praeterea, quod Deus dedit, homo non debet auferre; sicut <quote xml:id="ta-l2d44q1-Qd1e196" source="http://scta.info/resource/mt19_6">quod Deus conjunxit,
              homo non separet</quote>, Matth. 19, 6. Sed quibusdam juste aufertur praelationis
            potestas. Ergo eorum praelationes non sunt a Deo.</p>
          <p xml:id="ta-l2d44q1-d1e200">Praeterea, omne quod a Deo est, ordinatum est, Roman. 13. Sed in quibusdam
            praelationibus videtur magna inordinatio esse, ut quod stultus sapienti, puer seni,
            peccator justo praeponatur, ut plerumque contingit. Ergo non omnis praelatio est a
            Deo.</p>
          <p xml:id="ta-l2d44q1-d1e203">Sed contra, magis videtur quod praelatio bonorum sit a Deo quam malorum. Sed
            praelationes malorum a Deo sunt. Job 34, 30: <quote xml:id="ta-l2d44q1-Qd1e205" source="http://scta.info/resource/iob34_30">qui regnare facit hominem hypocritam
              propter peccata populi</quote>. Ergo et omnes praelationes sunt a Deo.</p>
          <p xml:id="ta-l2d44q1-d1e209">Praeterea, omne quod est ordinatum, est a Deo, quia ex hoc ipso bonum est. Sed in omni
            praelatione invenitur ordo quidam superioris ad inferiorem. Ergo omnis praelatio a Deo
            est.</p>
          <p xml:id="ta-l2d44q1-d1e212">Respondeo dicendum, quod cum Deus dicatur esse auctor omnium bonorum, et non sit auctor
            mali; oportet, si in praelationibus aliquid boni et aliquid mali inveniatur, quod
            praelatio illa a Deo sit quantum ad id boni quod est in ea; quantum vero ad id mali quod
            sibi adjungitur, a Deo non sit. Est autem in praelatione considerare tria; scilicet
            praelationis principium, modum, et usum. In quibusdam igitur quodlibet horum bonum est,
            qui scilicet debite ad praelationem perveniunt, et debite praelationis actum exercent.
            In quibusdam vero principium est malum, sed usus bonus; sicut qui non digne ad
            praelationem perveniunt, vel propter eorum insufficientiam, vel propter modum
            perveniendi ad ipsam; et tamen actum praelationis quam indebite consecuti sunt, debito
            modo exercent. In quibusdam vero est e converso. In quibusdam autem utrumque est malum.
            Modus autem, seu forma, praelationis in omnibus bonus est: consistit enim in quodam
            ordine alterius tamquam regentis, et alterius tamquam subjacentis. Et quia judicium de
            re simpliciter ducendum est ex consideratione ejus quod est formale in ipsa, ideo
            simpliciter dicendum est, omnem praelationem a Deo esse; sed secundum quid aliquas
            praelationes non esse a Deo: quia scilicet abusus earum non est a Deo, vel quia etiam
            injusta actio per quam ad praelationem pervenitur, a Deo non est.</p>
          <p xml:id="ta-l2d44q1-d1e215">Ad primum ergo dicendum, quod dicuntur non ex Deo regnare Judaeorum reges, inquantum
            dissuadente Samuele regem sibi eligere voluerunt; sed tamen ipsa praelationis forma a
            Deo est instituta.</p>
          <p xml:id="ta-l2d44q1-d1e219">Ad secundum dicendum, quod non est inconveniens effectum esse a Deo, cujus causa
            secundum aliquid a Deo non est; sicut poena vel passio aliqua a Deo est; cum tamen
            injusta actio, cujus effectus est, a Deo non sit; et hoc quomodo contingat, supra dictum
            est. Similiter etiam non est inconveniens ut praelatio quantum ad suam formam sit a Deo;
            quamvis injusta actio per quam ad praelationem pervenitur, a Deo non sit, nisi forte
            permissive.</p>
          <p xml:id="ta-l2d44q1-d1e222">Ad tertium dicendum, quod mali dicuntur habere potestatem usurpatam, inquantum ad eam
            indebite perveniunt, quantum ex eis est, quia indigni sunt ut talibus praeferantur;
            quamvis forte illi qui per eos affliguntur, digni sint ab eis affligi: et secundum hoc
            eorum praelatio a Deo est in poenam subditorum, qui talem praelatum merentur.</p>
          <p xml:id="ta-l2d44q1-d1e225">Ad quartum dicendum, quod aliquis propter abusum privat se beneficio accepto; unde etsi
            aliqui praelationem a Deo consecuti sint, tamen propter hoc quod ea abutuntur, dignum
            est ut eis praelationis potestas auferatur: et utrumque a Deo est; scilicet et quod
            praelationem habuerunt, et quod eam juste amittunt: sicut omnes vitam a Deo habent,
            tamen aliquis juste vita privatur.</p>
          <p xml:id="ta-l2d44q1-d1e228">Ad quintum dicendum, quod non est omnino inordinatum quod indigni ad praelationes
            assumuntur: ordinatur enim in poenam subditorum, qui hoc merentur, ut significatur Job
            34, 30: <quote xml:id="ta-l2d44q1-Qd1e230">qui facit regnare hominem hypocritam propter peccata populi</quote>; et
            Oseae 13, 2: <quote xml:id="ta-l2d44q1-Qd1e233">dabo eis regem in furore</quote>. Unde cum poena omnis a Deo sit,
            etiam tales praelationes a Deo sunt.</p>
        </div>
        <div xml:id="ta-l2d44q1-Dd1e238" type="articulus">
          <head xml:id="ta-l2d44q1-Hd1e240">Articulus 3</head>

          <head xml:id="ta-l2d44q1-Hd1e243" type="question-title">Utrum in statu innocentiae fuisset dominium</head>

          <p xml:id="ta-l2d44q1-d1e246">Ad tertium sic proceditur. Videtur quod in statu naturae integrae praelatio, seu
            dominium, non fuisset. Dicit enim Gregorius: <quote xml:id="ta-l2d44q1-Qd1e248">natura omnes homines aequales fecit;
              sed pro meritis alios aliis occulta sed justa Dei dispensatio subjecit</quote>. Sed si
            homines non peccassent, statum naturae retinuissent. Ergo omnes fuissent aequales, et
            nulla in eis fuisset praelatio.</p>
          <p xml:id="ta-l2d44q1-d1e252">Praeterea, Augustinus dicit in 19 de Civ. Dei, hominem ad imaginem Dei factum solum
            irrationalibus esse praepositum. Sed homo non aequiparatur irrationalibus nisi propter
            peccatum, ut dicitur in Psal. 48, 13: <quote xml:id="ta-l2d44q1-Qd1e254">homo, cum in honore esset, non intellexit:
              comparatus est jumentis insipientibus et similis factus est illis</quote>. Ergo si
            peccatum non fuisset, unus homo alii suppositus non fuisset.</p>
          <p xml:id="ta-l2d44q1-d1e258">Praeterea, dominium sine servitute esse non potest. Sed Augustinus et alii sancti
            communiter dicunt, quod servitus pro peccato est introducta. Ergo et dominium, seu
            praelatio, ante peccatum non fuisset.</p>
          <p xml:id="ta-l2d44q1-d1e262">Praeterea, apostolus dicit, 1 Tim., 1, 9: <quote xml:id="ta-l2d44q1-Qd1e264" source="http://scta.info/resource/Itim1_9@4-8">justo non est lex posita</quote>. Sed
            philosophus dicit in fine Ethic. quod haec fuit necessitas constituendi reges et alios
            principes, ad leges condendas habentes vim coactivam ad virtutis actus, quam sermo
            persuasivus sapientum non habet. Ergo si omnes justitiam in qua conditi sunt,
            servassent, praelatio non fuisset.</p>
          <p xml:id="ta-l2d44q1-d1e268">Praeterea, ea quae consequuntur naturam integram, etiam remanent in patria. Sed in
            futuro omnis cessabit praelatio, ut dicitur in Glossa 1 Corinth. 15. Ergo et in natura
            integra praelatio non fuisset.</p>
          <p xml:id="ta-l2d44q1-d1e271">Sed contra, illud quod est dignitatis, in natura integra multo nobilius fuisset. Sed
            dominium et praelatio ad dignitatem pertinent. Ergo multo amplius in statu naturae
            integrae fuissent.</p>
          <p xml:id="ta-l2d44q1-d1e274">Praeterea, status naturae integrae non fuit altior quam est modo status Angelorum. Sed
            in Angelis est unus ordo qui dominationum vocatur, et etiam alii ad praelationem
            pertinentes, ut principatus, potestates, et Archangeli. Ergo et in statu naturae humanae
            ante peccatum fuisset praelatio.</p>
          <p xml:id="ta-l2d44q1-d1e277">Respondeo dicendum, quod duplex est praelationis modus: unus quidem ad regimen
            ordinatus; alius autem ad dominandum. Domini autem ad servum, ut in 8 Ethic. philosophus
            dicit, est praelatio sicut tyranni ad subditum. Differt autem tyrannus a rege, ut ibidem
            philosophus dicit, quia rex ordinat praelationem suam ad bonum gentis cui praeest,
            propter ejus utilitatem statuta et legem faciens: tyrannus autem praelationem suam
            ordinat ad utilitatem propriam; et ideo duplex modus praelationis supradictus in hoc
            differt, quia in primo intenditur bonum subditorum, in secundo proprium bonum
            praesidentis; et ideo secundus modus praelationis in natura integra esse non potuisset,
            nisi respectu eorum quae ad hominem tamquam ad finem ordinantur. Haec autem sunt
            creaturae irrationales, quibus omnibus ad suum commodum praefuisset multo amplius quam
            nunc. Sed creatura rationalis, quantum est de se, non ordinatur ut ad finem ad aliam, ut
            homo ad hominem; sed si hoc fiat, non erit nisi inquantum homo propter peccatum
            irrationalibus creaturis comparatur; unde etiam philosophus ibidem servum comparat
            organo, dicens, quod servus est organum animatum, et organum est servus inanimatus. Et
            ideo talis praelatio hominis ad hominem ante peccatum non fuisset; sed prima praelatio,
            quae ordinatur ad utilitatem subditorum, fuisset ibi quantum ad aliquem usum, non
            quantum ad omnes. Est enim praelatio, ad dirigendum subditos in his quae agenda sunt, et
            ad supplendum defectus, ut quod populi a regibus defendantur; et iterum ad corrigendum
            mores, dum mali puniuntur, et coacte ad actus virtutis inducuntur. Sed quia ante
            peccatum nil fuisset quod homini nocere posset, nec etiam voluntas alicujus bono
            contradiceret; ideo quantum ad duos ultimos usus praelatio in statu innocentiae non
            fuisset; sed quantum ad primum usum solum, qui scilicet est dirigere in agendis vel in
            sciendis, secundum quod unus alio majori munere sapientiae et majori lumine intellectus
            praeditus fuisset.</p>
          <p xml:id="ta-l2d44q1-d1e280">Ad primum ergo dicendum, quod natura omnes homines aequales in libertate fecit, non
            autem in perfectionibus naturalibus: liberum enim, secundum philosophum in 1
            Metaphysic., est quod sui causa est. Unus enim homo ex natura sua non ordinatur ad
            alterum sicut ad finem; et ideo secundus modus praelationis non fuisset, qui libertatem
            subditis tollit; sed primus modus esse posset, qui nullum praejudicium libertati affert,
            dum subditi ad bonum praepositi non ordinantur, sed e converso regimen praepositi ad
            bonum subditorum; unde non incongrue se eorum servos appellant.</p>
          <p xml:id="ta-l2d44q1-d1e284">Ad secundum dicendum, quod auctoritas illa loquitur quantum ad secundum modum
            praelationis.</p>
          <p xml:id="ta-l2d44q1-d1e287">Et similiter ad tertium.</p>
          <p xml:id="ta-l2d44q1-d1e290">Ad quartum dicendum, quod quantum ad illum usum praelatio non fuisset, sed quantum ad
            alios, ut dictum est.</p>
          <p xml:id="ta-l2d44q1-d1e293">Ad quintum dicendum, quod supra, 11 dist., dictum est, quomodo intelligendum sit omnem
            praelationem in futuro evacuari. Si tamen simpliciter intelligeretur in futuro tolli,
            non oportet quod in statu innocentiae praelatio non fuisset: quia status ille adhuc erat
            status viae, et in via est necessaria praelatio per quam unus ab alio dirigatur: quod
            non adeo necessarium conceditur in termino viae.</p>
        </div>
      </div>
    </body>
  </text>
</TEI>
