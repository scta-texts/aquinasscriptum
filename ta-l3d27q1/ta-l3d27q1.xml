<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber III, Distinctio 27, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber III, Distinctio 27, Quaestio 1</title>
          <date when="2016-03-13">March 13, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-13">March 13, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="100vb"/>
      </div>
    </front>
    <body>
      <div xml:id="ta-l3d27q1">
        <head xml:id="ta-l3d27q1-Hd1e97">Quaestio 1</head>
        <head xml:id="ta-l3d27q1-Hd1e100">Distinctio 27</head>
        <div xml:id="ta-l3d27q1-Dd1e103">
          <head xml:id="ta-l3d27q1-Hd1e105">Prooemium</head>
          <p xml:id="ta-l3d27q1-d1e108">Postquam determinavit <name xml:id="ta-l3d27q1-Nd1e103" ref="#Lombard">Magister</name> de fide et spe, hic tertio
            determinat de caritate. Dividitur autem haec pars in duas: in prima determinat de
            caritate qua nos diligimus Deum; in secunda de caritate qua nos diligit Deus, dist. 32:
              <quote xml:id="ta-l3d27q1-Qd1e113">praemissis adjiciendum est de dilectione Dei qua ipse diligit nos</quote>.
            Prima in duas: in prima determinat de ipsa caritate; in secunda de caritatis duratione,
            ibi: <quote xml:id="ta-l3d27q1-Qd1e116">illud quoque non est praetermittendum quod quidam asserunt caritatem semel
              habitam ab aliquo non posse excidere</quote>. Prima in duas: in prima determinat de
            ipsa dilectione caritatis; in secunda de his quae per caritatem diliguntur, dist. 28,
            ibi: <quote xml:id="ta-l3d27q1-Qd1e119">hic quaeri potest, utrum in illo mandato dilectionis proximi totum proximum
              (...) diligere praecipiamur</quote>. Prima in tres partes: in prima continuat se ad
            praecedentia; in secunda prosequitur suam intentionem, ibi: <quote xml:id="ta-l3d27q1-Qd1e122">caritas est dilectio
              qua diligitur Deus</quote>; in tertia continuat se ad sequentia, ibi: <quote xml:id="ta-l3d27q1-Qd1e126">sed quae
              hac dilectione diligenda sint, inquiramus</quote>. Secunda harum partium dividitur in
            duas: in prima determinat de dilectione caritatis, secundum quod duobus praeceptis
            imperatur; in secunda ostendit quod illa duo praecepta mutuo se includunt, ibi:
              <quote xml:id="ta-l3d27q1-Qd1e129">cum autem duo sint praecepta caritatis, pro utroque saepe unum ponitur</quote>.
            Prima in duas: in prima determinat de dilectione caritatis, secundum quod per duo
            praecepta in duo diligenda dirigitur, scilicet Deum et proximum; in secunda inquirit
            modum dilectionis quantum ad utrumque diligibile, ibi: <quote xml:id="ta-l3d27q1-Qd1e132">consequenter modum
              utriusque dilectionis advertamus</quote>. Circa primum duo facit: primo ostendit quod
            per caritatem Deus et proximus diligitur; secundo ostendit quod ex eadem caritate, ibi:
              <quote xml:id="ta-l3d27q1-Qd1e135">hic quaeritur, si ex eadem dilectione diligitur Deus qua diligitur proximus.
              Consequenter modum utriusque dilectionis advertamus</quote>. Hic ostendit modum
            praedictae dilectionis: et primo quantum ad dilectionem proximi; secundo quantum ad
            dilectionem Dei, ibi: <quote xml:id="ta-l3d27q1-Qd1e138">dilectionis autem Dei modus insinuatur cum dicitur, ex toto
              corde</quote>. Et circa hoc tria facit: primo ostendit dilectionis nostrae modum
            respectu Dei; secundo ostendit ubi modus ille observari possit, ibi: <quote xml:id="ta-l3d27q1-Qd1e141">illud autem
              praeceptum non penitus impletur ab homine in hac mortali vita</quote>. Tertio movet
            quamdam quaestionem, ibi: <quote xml:id="ta-l3d27q1-Qd1e145">sed cur praecipitur homini ista perfectio</quote>. Hic
            est triplex quaestio. Prima de amore in generali. Secunda de caritate. Tertia de actu et
            modo caritatis. Circa primum quaeruntur quatuor: 1 quid sit amor; 2 in quo sit; 3 de
            comparatione ejus ad alias animi affectiones; 4 de comparatione ejus ad ea quae in
            cognitione sunt.</p>
        </div>
        <div xml:id="ta-l3d27q1-Dd1e150" type="articulus">

          <head xml:id="ta-l3d27q1-Hd1e152">Articulus 1</head>
          <head xml:id="ta-l3d27q1-Hd1e155" type="question-title">Utrum definitio Dionysii de amore, secundum omnem partem suam
            sit bona</head>

          <p xml:id="ta-l3d27q1-d1e158">Ad primum sic proceditur. Dionysius 4 cap. de Div. Nom. sic definit amorem: <quote xml:id="ta-l3d27q1-Qd1e160">amor
              virtus est unitiva, movens superiora ad providentiam minus habentium</quote>, idest
            inferiorum: <quote xml:id="ta-l3d27q1-Qd1e163">coordinata autem</quote>, idest aequalia, <quote xml:id="ta-l3d27q1-Qd1e166">rursus ad
              communicativam alternam habitudinem: subjecta</quote>, idest inferiora, <quote xml:id="ta-l3d27q1-Qd1e169">ad
              meliorum</quote>, idest superiorum, <quote xml:id="ta-l3d27q1-Qd1e172">conversionem</quote>. Sed videtur quod
            inconvenienter definiatur hic amor. Nulla enim passio est virtus, ut dicitur 2 Eth. Sed
            amor est passio. Ergo non est virtus.</p>
          <p xml:id="ta-l3d27q1-d1e176">Praeterea, Augustinus dicit, quod amor est jam habiti. Sed illud quod jam habitum est,
            quodammodo est unitum. Ergo amor non est virtus unitiva, sed unionem sequens.</p>
          <p xml:id="ta-l3d27q1-d1e179">Praeterea, illud quod magis salvatur in dissimilitudine non habet vim uniendi. Sed amor
            magis salvatur in dissimilitudine quam in similitudine. Videmus enim quod artifices
            unius artis, sicut figuli, corrixantur ad invicem; cum aliis autem artificibus pacifice
            vivunt. Similiter stomachus vacuus cibum amat, quem plenus abhorret. Ergo amor non habet
            vim uniendi.</p>
          <p xml:id="ta-l3d27q1-d1e183">Praeterea, Dionysius, inter proprietates amoris ponit acutum et fervidum; et etiam
            liquefactio ponitur effectus amoris; Cant. 5, 6: <quote xml:id="ta-l3d27q1-Qd1e185">anima mea liquefacta
            est</quote>. Dionysius etiam ponit effectum amoris extasim, idest extra se positionem.
            Haec autem omnia ad divisionem pertinere videntur, quia acuti est penetrando dividere;
            fervidi vero per exhalationem resolvi; liquefactio autem divisio quaedam est
            congelationi opposita: quod etiam est extra se positum, a seipso dividitur. Ergo amor
            magis est vis divisiva quam unitiva.</p>
          <p xml:id="ta-l3d27q1-d1e189">Praeterea, omnis concretio est quaedam unio. Ergo superfluum fuit utrumque ponere in
            definitione amoris, unitivum, et concretivum.</p>
          <p xml:id="ta-l3d27q1-d1e192">Praeterea, amor est passio. Sed passionis non est movere, immo motionis et actionis
            effectum esse. Ergo amor non est movens superiora, ut ipse dicit.</p>
          <p xml:id="ta-l3d27q1-d1e195">Praeterea, superiora inclinantur ad agendum in inferiora ex propriis formis. Sed agendo
            in ipsa eis provident. Ergo non est amoris movere superiora ad providendum inferioribus,
            sed naturae.</p>
          <p xml:id="ta-l3d27q1-d1e198">Praeterea, omne quod communicat aliquid alicui praefertur illi. Ergo non est aequalium
            ut sibi mutuo per amorem communicent.</p>
          <p xml:id="ta-l3d27q1-d1e201">Praeterea, omne quod fit ex amore procedit ex principio intrinseco, quod est
            voluntarium. Sed conversio inferiorum ad superiora est ex principio extrinseco, scilicet
            ex ipsa actione superiorum, qua sibi ea assimilant. Ergo amor inferiora non convertit ad
            superiora.</p>
          <p xml:id="ta-l3d27q1-d1e205">Respondeo dicendum, quod amor ad appetitum pertinet; appetitus autem est virtus
            passiva; unde in 3 de anima, dicit philosophus, quod appetibile movet sicut movens
            motum. Omne autem passivum perficitur secundum quod informatur per formam sui activi; et
            in hoc motus ejus terminatur et quiescit; sicut intellectus, antequam formetur per forma
            intelligibilis, inquirit et dubitat: qua cum informatus fuerit, inquisitio cessat, et
            intellectus in illo figitur; et tunc dicitur intellectus firmiter illi rei inhaerere.
            Similiter quando affectus vel appetitus omnino imbuitur forma boni quod est sibi
            objectum, complacet sibi in illo, et adhaeret ei quasi fixus in ipso; et tunc dicitur
            amare ipsum. Unde amor nihil aliud est quam quaedam transformatio affectus in rem
            amatam. Et quia omne quod efficitur forma alicujus, efficitur unum cum illo; ideo per
            amorem amans fit unum cum amato, quod est factum forma amantis; et ideo dicit
            philosophus 9 Ethic., quod amicus est alter ipse; et 1 Corinth. 6, 17: <quote xml:id="ta-l3d27q1-Qd1e207">qui
              adhaeret Deo unus spiritus est</quote>. Unumquodque autem agit secundum exigentiam
            suae formae, quae est principium agendi et regula operis. Bonum autem amatum est finis:
            finis autem est principium in operabilibus sicut prima principia in cognoscendis. Unde
            sicut intellectus formatus per quidditates rerum ex hoc dirigitur in cognitione
            principiorum, quae scitis terminis cognoscuntur; et ulterius in cognitionibus
            conclusionum, quae notae fiunt ex principiis; ita amans, cujus affectus est informatus
            ipso bono, quod habet rationem finis, quamvis non semper ultimi, inclinatur per amorem
            ad operandum secundum exigentiam amati; et talis operatio est maxime sibi delectabilis,
            quasi formae suae conveniens; unde amans quidquid facit vel patitur pro amato, totum est
            sibi delectabile, et semper magis accenditur in amatum, inquantum majorem delectationem
            in amato experitur in his quae propter ipsum facit vel patitur. Et sicut ignis non
            potest retineri a motu qui competit sibi secundum exigentiam suae formae, nisi per
            violentiam; ita neque amans quin agat secundum amorem; et propter hoc dicit Gregorius,
            quod non potest esse otiosus, immo magna operatur, si est. Et quia omne violentum est
            tristabile, quasi voluntati repugnans, ut dicitur 5 Metaphys.; ideo etiam est poenosum
            contra inclinationem amoris operari, vel etiam praeter eam; operari autem secundum eam,
            est operari ea quae amato competunt. Cum enim amans amatum assumpserit quasi idem sibi,
            oportet ut quasi personam amati amans gerat in omnibus quae ad amatum spectant; et sic
            quodammodo amans amato inservit, inquantum amati terminis regulatur. Sic ergo Dionysius
            completissime rationem amoris in praedicta assignatione ponit. Ponit enim ipsam unionem
            amantis ad amatum, quae est facta per transformationem affectus amantis in amatum, in
            hoc quod dicit amorem esse unitivam et concretivam virtutem; et ponit inclinationem
            ipsius amoris ad operandum ea quae ad amatum spectant, sive sit superius, sive inferius,
            sive aequale, in hoc quod dicit: <quote xml:id="ta-l3d27q1-Qd1e210">movens superiora</quote> et cetera.</p>
          <p xml:id="ta-l3d27q1-d1e214">Ad primum ergo dicendum, quod virtus hic non sumitur pro habitu, sicut in 2 Ethic., sed
            communiter pro omni eo quod potest esse principium alicujus operationis vel motus. Et
            quia amor inclinationem facit ad operandum, ut dictum est, ideo amorem virtutem
            dicit.</p>
          <p xml:id="ta-l3d27q1-d1e217">Ad secundum dicendum, quod amor dicitur esse habiti, si ut formatum habet suam formam:
            quam quidem formationem desiderium praecedit in ipsam tendens, sicut ratio intellectum
            vel scientiam; et ideo dicitur esse non habiti. Unde amor dicitur virtus unitiva
            formaliter: quia est ipsa unio vel nexus vel transformatio qua amans in amatum
            transformatur, et quodammodo convertitur in ipsum. Vel dicendum, quod quietatio affectus
            in aliquo, quam amor importat, non potest esse nisi secundum convenientiam unius ad
            alterum: quae quidem convenientia est secundum quod ab uno participatur id quod est
            alterius; et sic amans quodammodo habet amatum; unde conjunctio quae in habere
            importatur, est conjunctio rei ad rem, et praecedit unionem rei ad affectum, quae est
            amor.</p>
          <p xml:id="ta-l3d27q1-d1e220">Ad tertium dicendum, quod amoris radix, per se loquendo, est similitudo amati ad
            amantem; quia sic est ei bonum et conveniens. Contingit autem per accidens
            dissimilitudinem amoris et similitudinem odii esse causam tripliciter. Uno modo quando
            affectus amantis non sibi complacet, neque quiescit in conditione vel aliqua proprietate
            sui ipsius, sicut cum quis aliquid in se ipso odit; et tunc oportet quod diligat ipsum
            qui in hoc est sibi dissimilis, quia ex hoc ipso quod est dissimilis sibi in conditione,
            efficitur similis affectui suo; et e contrario odit illum qui sibi similatur, et
            affectui suo non similatur. Secundo quando aliquis ex ipsa similitudine impedit amantem
            ab amati fruitione; et hoc invenitur in omnibus rebus quae non possunt simul a multis
            haberi, sicut sunt res temporales; unde qui amat lucrum de aliqua re, vel delectationem,
            impeditur a fruitione sui amati per alium, qui sibi vult similiter illud appropriare; et
            hinc oritur zelotypia, quae non patitur consortium in amato; et invidia, inquantum bonum
            alterius aestimatur impeditivum boni proprii. Tertio secundum quod dissimilitudo
            praecedens facit percipi amorem sequentem. Quia enim sentimus in hoc quod sensus movetur
            (quae quidem motio cessat, quando sensibile jam effectum est forma sentientis), ideo ea
            quae consuevimus, non ita percipimus; sicut patet de fabris, quorum aures plenae sunt
            sonis malleorum; et propter hoc amor magis sentitur, quando affectus de novo per amorem
            ad aliquid transformatur. Et ideo etiam quando aliquis non habet praesentiam sui amati,
            magis fervet et anxiatur de amato, inquantum magis amorem percipit, quamvis apud
            praesentiam amati non sit amor minor, sed minus perceptus. Unde Augustinus: <quote xml:id="ta-l3d27q1-Qd1e222">amor
              ipse non ita sentitur cum eum non prodit indigentia: quoniam semper praesto est quod
              amatur</quote>.</p>
          <p xml:id="ta-l3d27q1-d1e226">Ad quartum dicendum, quod in amore est unio amantis ad amatum, sed est ibi triplex
            divisio. Ex hoc enim quod amor transformat amantem in amatum, facit amantem intrare ad
            interiora amati, et e contra; ut nihil amati amanti remaneat non unitum; sicut forma
            pervenit ad intima formati, et e converso; et ideo amans quodammodo penetrat in amatum,
            et secundum hoc amor dicitur acutus: acuti enim est dividendo ad intima rei devenire; et
            similiter amatum penetrat amantem, ad interiora ejus perveniens; et propter hoc dicitur
            quod amor vulnerat, et quod transfigit jecur. Sed quia nihil potest in alterum
            transformari nisi secundum quod a sua forma quodammodo recedit, quia unius una est
            forma, ideo hanc divisionem penetrationis praecedit alia divisio, qua amans a seipso
            separatur in amatum tendens; et secundum hoc dicitur amor extasim facere, et fervere,
            quia quod fervet extra se bullit, et exhalat. Quia vero nihil a se recedit nisi soluto
            eo quod intra seipsum continebatur, sicut res naturalis non amittit formam nisi solutis
            dispositionibus quibus forma in materia retinebatur, ideo oportet quod ab amante
            terminatio illa, qua infra terminos suos tantum continebatur, amoveatur; et propter hoc
            amor dicitur liquefacere cor, quia liquidum suis terminis non continetur; et contraria
            dispositio dicitur cordis duritia.</p>
          <p xml:id="ta-l3d27q1-d1e229">Ad quintum dicendum, quod unio est duplex. Quaedam quae facit unum secundum quid, sicut
            unio congregatorum se superficialiter tangentium; et talis non est unio amoris, cum
            amans in interiora amati transferatur, ut dictum est. Alia est unio quae facit unum
            simpliciter, sicut unio continuorum, et formae et materiae; et talis est unio amoris,
            quia amor facit amatum esse formam amantis; et ideo supra unionem addit concretionem, ad
            differentiam primae unionis, quia concreta dicuntur quae simpliciter unum sunt effecta;
            unde et alia littera habet <quote xml:id="ta-l3d27q1-Qd1e231">continuativa</quote>.</p>
          <p xml:id="ta-l3d27q1-d1e236">Ad sextum dicendum, quod appetitus, ut dictum est, movet motus: unde passio, quia
            movetur ab amato, est ulterius movens secundum exigentiam amati.</p>
          <p xml:id="ta-l3d27q1-d1e239">Ad septimum dicendum, quod ipsa inclinatio superiorum ad providendum inferioribus, quae
            est eis ex propriis formis, amor eorum dicitur, ut infra patebit.</p>
          <p xml:id="ta-l3d27q1-d1e242">Ad octavum dicendum, quod non est inconveniens aequalium simpliciter, unum altero, quo
            ad quid, majus esse, secundum quod unum indiget altero.</p>
          <p xml:id="ta-l3d27q1-d1e245">Ad nonum dicendum, quod conversio qua inferiora ad superiora convertuntur, est
            ordinatio eorum ad finem a superioribus intentum. Et quamvis hujusmodi ordinatio sit a
            principio extrinseco inquantum ab ipsis superioribus inferiora ordinantur in fines
            superiorum; nihilominus est et a principio intrinseco, inquantum in inferioribus est
            quaedam inclinatio ad hoc, vel ex natura, sicut in amore naturali, vel ex voluntate,
            sicut est in amore animali; et propter hoc Deus dicitur omnia suaviter disponere,
            inquantum singula etiam ex seipsis faciunt hoc ad quod ordinata sunt.</p>
        </div>
        <div xml:id="ta-l3d27q1-Dd1e249" type="articulus">
          <head xml:id="ta-l3d27q1-Hd1e251">Articulus 2</head>

          <head xml:id="ta-l3d27q1-Hd1e254" type="question-title">Utrum amor sit tantum in concupiscibili</head>

          <p xml:id="ta-l3d27q1-d1e257">Ad secundum sic proceditur. Videtur quod amor non sit tantum in concupiscibili.
            Dionysius enim ponit amorem esse divinum, angelicum, intellectualem, animalem,
            naturalem. Sed quidquid est in nobis, pertinet ad intellectum, vel animalitatem, vel
            naturam. Ergo in omnibus quae sunt in nobis, invenitur amor.</p>
          <p xml:id="ta-l3d27q1-d1e260">Praeterea, Commentator ibidem ponit duas definitiones amoris. Prima est haec:
              <quote xml:id="ta-l3d27q1-Qd1e262">amor est connexio vel vinculum, quo omnium rerum universitas ineffabili
              amicitia insolubilique unitate copulatur</quote>. Secunda est: <quote xml:id="ta-l3d27q1-Qd1e265">amor est
              naturalis motus omnium rerum quae in motu sunt, finis, quietaque statio, ultra quam
              nullius creaturae progreditur motus</quote>. Ex quibus est accipere quod amor in
            omnibus rebus invenitur. Ergo et in omnibus quae in nobis sunt, sive sint partes animae,
            sive corporis.</p>
          <p xml:id="ta-l3d27q1-d1e269">Praeterea, omnis potentia delectatur in conjunctione sui convenientis. Sed delectatio
            non est nisi in re animata. Ergo et cuilibet potentiae inest amor sui convenientis.</p>
          <p xml:id="ta-l3d27q1-d1e273">Praeterea, sicut praedictum est, art. praeced., et ex praedicta definitione colligitur,
            amor est finis et quietatio appetitivi motus. Sed cuilibet potentiae quae in nobis est,
            inest appetitus proprii boni, et tendit in ipsum. Ergo in qualibet potentia est invenire
            amorem.</p>
          <p xml:id="ta-l3d27q1-d1e276">Praeterea, ad minus irascibilis ad partem appetitivam pertinet. Appetitivae autem
            partis universale objectum est bonum. Cum ergo amor sit boni, videtur quod amor non sit
            tantum in concupiscibili, sed etiam in irascibili.</p>
          <p xml:id="ta-l3d27q1-d1e279">Sed contra est, quod dicit philosophus in 2 Top., quod amor est in concupiscibili.</p>
          <p xml:id="ta-l3d27q1-d1e282">Praeterea, ordo partium animae proportionatur ordini partium corporis. Sed in partibus
            corporis unum membrum officium suum exercet respectu omnium membrorum, sicut pes non
            solum se, sed omnia alia membra portat. Ergo et concupiscibilis non solum sibi, sed
            omnibus aliis concupiscit et amat; et ita amor eorum quae ad omnes potentias pertinent,
            in concupiscibili esse videtur.</p>
          <p xml:id="ta-l3d27q1-d1e285">Praeterea, amor non est nisi cogniti. Si ergo in omnibus viribus esset amor proprii
            boni, pari ratione in omnibus esset cognitio proprii boni; quod falsum est.</p>
          <p xml:id="ta-l3d27q1-d1e288">Praeterea, objectum concupiscibilis est bonum concupiscenti conveniens absolute. Sed
            quidquid est bonum secundum unamquamque potentiam est concupiscenti conveniens. Ergo
            appetere bonum uniuscujusque potentiae pertinet ad concupiscibilem, et eadem ratione
            amor; et ita amor non erit nisi in concupiscibili. Probatio primae. Si enim objectum
            concupiscibilis non esset bonum conveniens concupiscenti simpliciter, esset objectum
            ejus bonum conveniens solum concupiscibili. Bonum autem conveniens unicuique potentiae
            est per comparationem ad suum actum, sicut bonum conveniens visui, id quod est bonum ad
            videndum. Ergo secundum hoc, objectum concupiscibilis esset bonum sub hac ratione qua
            est bonum ad concupiscendum. Sed hoc est impossibile: quia concupiscere id quod est
            bonum ad concupiscendum, sequitur reflexionem concupiscibilis super actum suum, secundum
            quod concupiscit se concupiscere, vel bene concupiscere: illud enim ad quod aliquid est
            bonum, per prius desideratur, cum sit finis. Sed reflexionem potentiae super suum actum
            praecedit naturaliter simplex actus ipsius potentiae in suum objectum directe tendens,
            sicut per prius video colorem, quam videam me videre. Ergo objectum concupiscibilis non
            potest esse aliquid sub hac ratione quod est bonum ad concupiscendum: quia concupiscere
            hoc esset naturaliter prius et posterius reflexione concupiscibilis supra suum actum;
            quod est impossibile. Ergo necessarium est alterum dare, scilicet quod bonum conveniens
            concupiscenti absolute sit objectum concupiscibilis.</p>
          <p xml:id="ta-l3d27q1-d1e292">Respondeo dicendum, quod omne quod sequitur aliquem finem, oportet quod fuerit aliquo
            modo determinatum ad illum finem: alias non magis in hunc finem quam in alium
            perveniret. Illa autem determinatio oportet quod proveniat ex intentione finis, non
            solum ex natura tendente in finem: quia sic omnia essent casu, ut quidam philosophi
            posuerunt. Intendere autem finem impossibile est, nisi cognoscatur finis sub ratione
            finis, et proportio eorum quae sunt ad finem in finem ipsum. Cognoscens autem finem et
            ea quae sunt ad finem, non solum seipsum in finem dirigit, sed etiam alia, sicut
            sagittator emittit sagittam ad signum. Sic ergo dupliciter aliquid tendit in finem. Uno
            modo directum in finem a seipso, quod est tantum in cognoscente finem et rationem finis.
            Alio modo directum ab alio; et hoc modo omnia secundum suam naturam tendunt in fines
            proprios et naturales, directa a sapientia instituente naturam. Et secundum hoc
            invenimus duos appetitus: scilicet appetitum naturalem, qui nihil aliud est quam
            inclinatio rei in finem suum naturalem qui est ex directione instituentis naturam, et
            iterum appetitum voluntarium, qui est inclinatio cognoscentis finem, et ordinem in finem
            illum; et inter hos duos appetitus est unus medius, qui procedit ex cognitione finis
            sine hoc quod cognoscatur ratio finis et proportio ejus quod est ad finem, in finem
            ipsum; et iste est appetitus sensitivus. Et hujusmodi duo appetitus inveniuntur tantum
            in natura vivente et cognoscente. Omne autem quod est proprium naturae viventis, oportet
            quod ad aliquam potentiam animae reducatur in habentibus animam; et ideo oportet unam
            potentiam animae esse cujus sit appetere, condivisam contra eam cujus est cognoscere,
            sicut etiam substantiae separatae dividuntur in intellectum et voluntatem, ut dicunt
            philosophi. Sic ergo patet quod in hoc differt appetitus naturalis et voluntarius, quod
            inclinatio naturalis appetitus est ex principio extrinseco; et ideo non habet
            libertatem, quia liberum est quod est sui causa: inclinatio autem voluntarii appetitus
            est in ipso volente; et ideo habet voluntas libertatem. Sed inclinatio appetitus
            sensitivi partim est ab appetente, inquantum sequitur apprehensionem appetibilis; unde
            dicit Augustinus, quod animalia moventur visis: partim ab objecto, inquantum deest
            cognitio ordinis in finem: et ideo oportet quod ab alio cognoscente finem, expedientia
            eis provideantur. Et propter hoc non omnino habent libertatem, sed participant aliquid
            libertatis. Omne autem quod est a Deo, accipit aliquam naturam qua in finem suum ultimum
            ordinetur. Unde oportet in omnibus creaturis habentibus aliquem finem inveniri appetitum
            naturalem etiam in ipsa voluntate respectu ultimi finis; unde naturali appetitu vult
            homo beatitudinem, et ea quae ad naturam voluntatis spectant. Sic ergo dicendum est,
            quod naturalis appetitus inest omnibus potentiis animae et partibus corporis respectu
            proprii boni; sed appetitus animalis, qui est boni determinati, ad quod non sufficit
            naturae inclinatio, est alicujus determinatae potentiae, vel voluntatis vel
            concupiscibilis. Et inde est quod omnes aliae vires animae coguntur a suis objectis
            praeter voluntatem: quia omnes aliae habent appetitum naturalem tantum respectu sui
            objecti; voluntas autem habet praeter inclinationem naturalem, aliam, cujus est ipse
            volens causa. Et similiter dicendum est de amore, qui est terminatio appetitivi motus:
            quia amor naturalis est in omnibus potentiis et omnibus rebus; amor autem animalis, ut
            ita dicam, est in aliqua potentia determinata, vel voluntate, secundum quod dicit
            terminationem appetitus intellectivae partis; vel in concupiscibili, secundum quod dicit
            determinationem sensitivi appetitus.</p>
          <p xml:id="ta-l3d27q1-d1e295">Ad primum ergo dicendum, quod Dionysius accipit amorem communiter ad naturalem,
            sensitivum quem animalem dicit, et intellectivum, quem dicit intelligibilem, quantum ad
            homines; angelicum et divinum, quantum ad substantias separatas. Et ponit quinque haec,
            quia non possunt esse plures gradus appetitus: quia in Deo est voluntarius appetitus
            tantum, quia ipse determinat omnia et non determinatur ab aliquo: in Angelis autem
            voluntarius cum naturali, inquantum determinatur a Deo ad aliquid volendum naturaliter;
            in homine autem voluntarius cum sensibili et naturali; in animalibus sensibilis cum
            naturali; in aliis naturalis tantum.</p>
          <p xml:id="ta-l3d27q1-d1e298">Et similiter etiam dicendum ad secundum, quod Commentator definit amorem, secundum quod
            se habet ad omnes communiter.</p>
          <p xml:id="ta-l3d27q1-d1e301">Ad tertium dicendum, quod delectatio causatur ex conjunctione convenientis. Conveniens
            enim adveniens perficit id cui advenit, et quietat inclinationem in illud; et haec
            quietatio, secundum quod est percepta, est delectatio; unde Plato dixit, quod delectatio
            est <quote xml:id="ta-l3d27q1-Qd1e303">generatio sensibilis</quote>, idest cognita, <quote xml:id="ta-l3d27q1-Qd1e306">in naturam</quote>, idest
            connaturalis; unde in his quae cognitionem non habent, non est delectatio aliquo modo.
            In quodlibet autem conveniens habenti cognitionem est duplex inclinatio: scilicet
            appetitus naturalis, et appetitus animalis; et utraque inclinatio quietatur per rem
            praesentem, et utraque etiam quietatio percipitur; unde ex utraque parte delectatio
            causatur. Delectatio ergo quae est quietatio appetitus naturalis, invenitur in omni
            potentia cui conjungitur suum objectum; delectatio vero quae est quietatio appetitus
            animalis, est tantum in concupiscibili, vel voluntate. Prima autem delectatio dicitur
            tantum delectatio, proprie loquendo, et opposita passio dolor; sed secunda delectatio
            habet etiam nomen gaudii, et opposita passio dicitur tristitia. Unde quamvis delectatio
            et dolor sint aliquo modo in omnibus potentiis animae, tamen gaudium et tristitia sunt
            tantum in concupiscibili vel voluntate.</p>
          <p xml:id="ta-l3d27q1-d1e310">Ad quartum dicendum sicut ad primum: quia ratio procedit de appetitu naturali.</p>
          <p xml:id="ta-l3d27q1-d1e313">Ad quintum dicendum, quod amor animalis non pertinet ad irascibilem; quia objectum
            amoris est bonum sine adjunctione ardui vel difficilis, quod est proprium objectum
            irascibilis.</p>
        </div>
        <div xml:id="ta-l3d27q1-Dd1e318" type="articulus">
          <head xml:id="ta-l3d27q1-Hd1e320">Articulus 3</head>

          <head xml:id="ta-l3d27q1-Hd1e323" type="question-title">Utrum amor sit prima et principalior affectio animae</head>

          <p xml:id="ta-l3d27q1-d1e326">Ad tertium sic proceditur. Videtur quod amor non sit prima et principalis inter omnes
            alias animae affectiones. Motus enim praecedit terminum. Sed amor est determinatio
            appetitivi motus, ut patet ex dictis, art. 1. Ergo amor sequitur desiderium quod motum
            ipsum appetitus importat.</p>
          <p xml:id="ta-l3d27q1-d1e329">Praeterea, propter quod unumquodque, illud magis. Sed amoris causa est delectatio; unde
            et quaedam amicitia super delectabili fundatur. Ergo delectatio est principalior
            affectio quam amor.</p>
          <p xml:id="ta-l3d27q1-d1e332">Praeterea, Augustinus dicit in Lib. 83 Quaestion., quod nemo est qui non magis dolorem
            fugiat quam appetat voluptatem. Sed fuga doloris facit odium, sicut appetitus
            delectationis facit amorem. Ergo odium est vehementior passio quam amor.</p>
          <p xml:id="ta-l3d27q1-d1e336">Praeterea, illud quod vincitur ab alio, est minus potens. Sed amor vincitur ab ira:
            quia ira odium parit, ut dicit Augustinus. Ergo ira est vehementior passio quam
            amor.</p>
          <p xml:id="ta-l3d27q1-d1e339">Praeterea, illud propter quod agunt quaecumque agunt, est efficacissimum. Sed sicut
            Dionysius dicit in Lib. de Divin. Nom. propter pacem agunt quaecumque. Ergo pax inter
            omnes affectiones est efficacissima, etiam respectu amoris.</p>
          <p xml:id="ta-l3d27q1-d1e342">Sed contra est quod dicit Augustinus, quod omnis affectio ex amore est.</p>
          <p xml:id="ta-l3d27q1-d1e345">Praeterea, bonum est objectum affectus. Sed illud quod primo respicit ad bonum, est
            amor. Ergo amor est principium totius affectionis, et principalior passio.</p>
          <p xml:id="ta-l3d27q1-d1e348">Praeterea, amor igni comparatur, et etiam morti, ut patet Cant. 8. Sed his nihil est
            vehementius. Ergo nulla passio est vehementior amore.</p>
          <p xml:id="ta-l3d27q1-d1e351">Praeterea, Chrysostomus dicit: <quote xml:id="ta-l3d27q1-Qd1e353">magnum amor, nec est aliquid quod ejus impetum
              sustinere possit</quote>.</p>
          <p xml:id="ta-l3d27q1-d1e358">Respondeo dicendum, quod inter alias affectiones animae amor est prior. Amor enim dicit
            terminationem affectus per hoc quod informatur suo objecto. In omnibus autem hoc
            invenitur quod motus procedit a primo immobili quieto: quod quidem patet in naturalibus:
            quia primum movens in quolibet genere est non motum illo genere motus, sicut primum
            alterans est non alteratum. Similiter patet de intellectualibus: quia motus rationis
            discurrentis procedit a principiis et quidditatibus rerum, quibus intellectus informatus
            terminatur. Cum ergo affectus informetur et terminetur amore, sicut intellectus
            principiis et quidditatibus, ut prius dictum est, oportet quod omnis motus affectivae
            procedat ex quietatione et terminatione amoris. Et quia omne quod est primum in aliquo
            genere, est perfectius, sicut intellectus principiorum in demonstrabilibus; et motus
            caeli in naturalibus; ideo oportet quod amor inter ceteras affectiones etiam sit
            vehementior, ut patebit per singula.</p>
          <p xml:id="ta-l3d27q1-d1e361">Ad primum ergo dicendum, quod sicut in operatione intellectus concluditur quidam
            circulus, ita et in operatione affectus. Intellectus enim ex certitudine principiorum,
            quibus immobiliter assentit, procedit ratiocinando ad conclusiones, in quarum cognitione
            certitudinaliter quiescit, secundum quod resolvuntur in prima principia, quae in eis
            sunt virtute. Similiter etiam affectus ex amore finis, qui est principium, procedit
            desiderando in ea quae sunt ad finem, quae prout accipit ut finem in se aliquo modo
            continentia, per amorem in eis quiescit; et ideo desiderium sequitur amorem finis,
            quamvis praecedat amorem eorum quae sunt ad finem. Est etiam amor vehementior affectio
            quam desiderium, inquantum dicit terminationem et informationem affectus per appetibile
            ad quod movetur desiderium.</p>
          <p xml:id="ta-l3d27q1-d1e364">Ad secundum dicendum, quod amor naturaliter praecedit delectationem: delectatio enim
            contingit ex conjunctione rei convenientis realiter; amor autem facit quod amatum sit
            amanti conveniens, et quasi connaturale, inquantum unit affectum amantis amato, ut
            dictum est; et ideo ex amati reali praesentia consurgit delectatio. Sed quia delectabile
            etiam potest amari ut quoddam bonum, ideo contingit per accidens ut aliquis amor ex
            delectatione causetur, sicut actus ab objecto vel fine. Qui enim aliquid propter
            delectationem amat, delectationem ipsam praecipue amat. Quamvis ergo quaedam delectatio
            quodam amore sit prior, tamen amor delectatione simpliciter est prior. Similiter etiam
            vehementior: quia amor est per informationem appetitus ab appetibili; delectatio autem
            per conjunctionem rei, ex re praesente sibi conveniente. Non est autem tanta conjunctio
            rei ad rem, sicut appetitus ad appetibile: quia res adveniens, quae delectationem
            causat, non conjungitur secundum naturam, quia hoc non fit illud; unde est ibi
            conjunctio quasi contactus: sed appetitus est ipsius appetibilis secundum suam naturam
            et substantiam. Unde quando appetitus informatur per appetibile, est quasi conjunctio
            continuitatis et concretionis; unde amor plus unit quam delectatio, quia facit quod
            amans sit secundum affectum ipsa res amata; delectatio autem est per participationem
            alicujus ab illo, secundum quod est realiter praesens. Sciendum autem, quod quando
            amatum est praesens realiter, secundum quod possibile est, tunc est delectatio, sicut ex
            conjunctione maxime convenientis. Quando autem est omnino absens secundum rem, tunc
            maxime affligit; sicut ex divisione continui sequitur dolor, quia amor est continuativa
            vis, ut dictum est; et inde dicitur, quod amor languere facit. Quando autem est secundum
            aliquid praesens, et secundum aliquid absens, tunc habet delectationem admixtam
            afflictioni.</p>
          <p xml:id="ta-l3d27q1-d1e367">Ad tertium dicendum, quod bonum est vehementius in agendo quam malum: quia bonum non
            habet de necessitate admixtionem boni; et iterum bonum agit in virtute propria, sed
            malum agit in virtute boni, ut dicit Dionysius; unde magis amatur bonum quam odiatur
            malum illi oppositum. Sed dolor corporalis est magis malum quam delectatio quaedam sit
            bonum: quia delectatio de qua Augustinus ibi loquitur, contingit ex superadditione
            perfectionum secundarum, sicut in cibis vel in venereis; sed tristitia vel dolor,
            propter quae dimittitur delectatio talis, contingit ex subtractione primarum
            perfectionum, quae pertinent ad esse rei, sicut ex divisione continui. Unde si
            acciperetur tristitia opposita delectationi illi, magis appeteretur delectatio quam
            fugeretur tristitia; sicut qui appeteret delectationem in cibo, ut postea pateretur
            tristitiam quae est de subtractione cibi, vel alicujus hujusmodi.</p>
          <p xml:id="ta-l3d27q1-d1e370">Ad quartum dicendum, quod amor est prior ira, et vehementior. Ira enim ex tristitia
            causatur, ut prius dictum est, dist. 26, quaest. 1, art. 3, corp., sicut omnes passiones
            irascibilis. Et ideo, cum amor sit prior et vehementior passionibus concupiscibilis,
            erit prior et vehementior passionibus irascibilis. Quamvis autem ira odium pariat, non
            tamen amorem destruit; sed amoris destructionem sequitur, quia non posset appetitus
            moveri in nocumentum alicujus, nisi antea affectus ab amore superatus esset.</p>
          <p xml:id="ta-l3d27q1-d1e373">Ad quintum dicendum, quod pax non distinguitur ab amore, sed est aliquid amoris: dicit
            enim quasi quietationem appetitus; sed amor dicit ulterius transformationem, et quamdam
            conversionem ipsius in amatum; unde pax est medium inter desiderium et amorem.</p>
        </div>
        <div xml:id="ta-l3d27q1-Dd1e377" type="articulus">
          <head xml:id="ta-l3d27q1-Hd1e379">Articulus 4</head>

          <head xml:id="ta-l3d27q1-Hd1e382" type="question-title">Utrum cognitio sit altior amore</head>

          <p xml:id="ta-l3d27q1-d1e385">Ad quartum sic proceditur. Videtur quod cognitio sit altior amore. Quia altissimae
            potentiae est altissimus actus. Sed intellectus est altissima potentia in nobis, ut
            dicit philosophus in 10 Ethic. Ergo cognitio est altissima operatio eorum quae in nobis
            sunt, et ita dignior amore.</p>
          <p xml:id="ta-l3d27q1-d1e388">Praeterea, sicut Boetius dicit in Lib. 3, natura a perfectis sumpsit originem. Sed
            cognitio praecedit amorem. Ergo cognitio est altior quam amor.</p>
          <p xml:id="ta-l3d27q1-d1e391">Praeterea, illud quod est proprium homini, est nobilius quam illud in quo communicat
            cum brutis. Sed intelligere est proprium hominis, in amore autem convenit cum brutis.
            Ergo scientia et intellectus sunt digniora quam amor.</p>
          <p xml:id="ta-l3d27q1-d1e395">Praeterea, vita contemplativa est nobilior quam vita activa, et altior. Sed scientia
            pertinet ad vitam contemplativam: amor autem videtur ad praxim pertinere, quia objectum
            ejus est bonum. Ergo scientia est altior quam amor.</p>
          <p xml:id="ta-l3d27q1-d1e398">Praeterea, objectum amoris est bonum simpliciter. Sed verum est melius quam bonum
            simpliciter, quia verum est summum in genere bonorum; sicut et optimus homo est melior
            quam homo simpliciter. Ergo scientia et cognitio est altior quam amor.</p>
          <p xml:id="ta-l3d27q1-d1e401">Praeterea, quanto aliquid est spiritualius, tanto est altius. Sed cognitio est
            spiritualior quam amor: quia secundum motum a rebus ad animam est cognitio, secundum
            autem motum ab anima ad res est amor. Ergo cognitio est nobilior quam amor.</p>
          <p xml:id="ta-l3d27q1-d1e404">Praeterea, praemium est praestantius merito. Sed cognitio est praemium amoris; Joan.
            14, 21: <quote xml:id="ta-l3d27q1-Qd1e406">qui diligit me, diligetur a patre meo; et ego manifestabo ei me
              ipsum</quote>; et Augustinus dicit, quod visio est tota merces. Ergo cognitio
            praeeminet amori.</p>
          <p xml:id="ta-l3d27q1-d1e410">Sed contra est quod dicitur <ref xml:id="ta-l3d27q1-Rd1e405">Ephes. 3, 19</ref>: <quote xml:id="ta-l3d27q1-Qd1e412" source="http://scta.info/resource/eph3_19@3-6">supereminentem scientiae caritatem
              Christi</quote>.</p>
          <p xml:id="ta-l3d27q1-d1e416">Praeterea, <ref xml:id="ta-l3d27q1-Rd1e413">1 Cor. 13</ref>, dicitur, quod <quote xml:id="ta-l3d27q1-Qd1e415" source="http://scta.info/resource/Icor13_13@9-13" type="paraphrase">caritas est major fide</quote>. Ergo eadem ratione quilibet
            amor est major et dignior cognitione sibi respondente.</p>
          <p xml:id="ta-l3d27q1-d1e420">Praeterea, Hugo de sancto Victore super illud Dionysii: <quote xml:id="ta-l3d27q1-Qd1e422">mobile et
            acutum</quote>, dicit: <quote xml:id="ta-l3d27q1-Qd1e425">dilectio supereminet scientiae, et major est
              intelligentia; plus enim diligitur quam intelligitur: quia intrat dilectio, ubi
              scientia foris est</quote>. Ergo amor excedit scientiam.</p>
          <p xml:id="ta-l3d27q1-d1e429">Praeterea, finis in unaquaque re est potissimum. Sed objectum amoris est bonum, quod
            habet rationem finis. Ergo cum operationes distinguantur penes objecta, amor inter omnes
            operationes animae est potior.</p>
          <p xml:id="ta-l3d27q1-d1e432">Praeterea, sicut se habet potentia ad potentiam, ita se habet operatio ad operationem.
            Sed voluntas est altior omnibus aliis potentiis animae; quia movet omnes alias et non
            cogitur. Ergo et amor, qui est operatio voluntatis, praeeminet omnibus aliis animae
            operationibus.</p>
          <p xml:id="ta-l3d27q1-d1e435">Praeterea, sicut dicit Dionysius, illud quod in pluribus invenitur, simplicius et
            nobilius est; sicut esse nobilius est quam vivere, quamvis viventia sint nobiliora quam
            existentia tantum, inquantum etiam viventia nobilius esse participant. Sed amor in
            pluribus participatur quam cognitio; quia in omnibus aliquo modo est amor, ut dictum est
            prius, in praec. art., non autem cognitio. Ergo amor est praestantior cognitione.
            Ridiculum enim est dicere, quod in lapidibus sit cognitio naturalis, sicut amor vel
            appetitus naturalis.</p>
          <p xml:id="ta-l3d27q1-d1e438">Respondeo dicendum, quod in rebus omnibus duplex perfectio invenitur; una qua in se
            subsistit; alia qua ad res alias ordinatur; et utraque perfectio in rebus materialibus
            terminata et finita est; quia et formam unam determinatam habet, per quam in una tantum
            specie est; et etiam per determinatam virtutem ad res quasdam sibi proportionatas
            inclinationem habet et ordinem, sicut grave ad centrum. Ex utraque autem parte res
            immateriales infinitatem habent quodammodo, quia sunt quodammodo omnia, sive inquantum
            essentia rei immaterialis est exemplar et similitudo omnium, sicut in Deo accidit, sive
            quia habet similitudinem omnium vel actu vel potentia, sicut accidit in Angelis et
            animabus; et ex hac parte accidit eis cognitio. Similiter etiam ad omnes res
            inclinationem et ordinem habent, ex qua parte accidit eis voluntas, secundum quam omnia
            placent vel displicent vel actu vel potentia. Et secundum quod aliquam immaterialitatem
            participant, secundum hoc cognitionis et voluntatis participativa sunt. Unde et animalia
            cognoscunt, inquantum species sensibilium immaterialiter in organis sensuum recipiuntur,
            et secundum intentiones spiritualiter ex rebus perceptas per appetitum sensibilem ad
            diversa inclinantur. Patet ergo quod cognitio pertinet ad perfectionem cognoscentis, qua
            in seipso perfectum est: voluntas autem pertinet ad perfectionem rei secundum ordinem ad
            alias res; et ideo objectum cognoscitivae virtutis est verum, quod est in anima, ut
            dicit philosophus, 6 Metaph.: objectum autem appetitivae bonum, quod est in rebus, ut
            dicitur ibidem. Potest ergo comparari potentia cognoscitiva ad appetitivam tripliciter.
            Primo secundum ordinem; et sic cognitiva potentia naturaliter prior est, quia prius est
            perfectio rei in seipsa quam secundum ordinem ad aliam. Secundo quantum ad capacitatem;
            et secundum hoc sunt aequales: quia sicut cognoscitiva est respectu omnium, ita et
            appetitiva; unde etiam mutuo se includunt, quia intellectus voluntatem cognoscit, et
            voluntas ea quae ad intellectum pertinent, appetit et amat. Tertio possunt comparari
            secundum eminentiam vel dignitatem; et sic se habent ut excedentia et excessa: quia si
            consideretur intellectus et voluntas, et quae ad ipsa pertinent, ut quaedam proprietates
            et accidentia ejus in quo sunt, sic intellectus est praestantior, et quae ad ipsum
            pertinent. Si autem considerentur ut potentiae, idest secundum ordinem ad actus et
            objecta; sic voluntas, et quae ad ipsam pertinent, excedit. Si autem quaeratur quid
            horum simpliciter dignius sit, dicendum quod res quaedam sunt anima superiores, et
            quaedam inferiores; unde cum per voluntatem et amorem homo in ipsas res volitas et
            amatas quodammodo trahatur, per cognitionem autem e converso res cognitae in cognoscente
            efficiantur per suas similitudines; respectu earum rerum quae sunt supra animam,
            nobilior et altior est amor quam cognitio; illarum vero quae sunt infra animam, cognitio
            est potior; unde etiam malarum rerum quarum est malus amor, est bona cognitio.</p>
          <p xml:id="ta-l3d27q1-d1e441">Ad primum ergo dicendum, quod philosophus loquitur de potentiis secundum quod sunt
            proprietates quaedam ejus in quo sunt. Vel dicendum, quod philosophus sub intellectu
            comprehendit voluntatem intellectui respondentem, sicut et sub ratione quandoque
            comprehenditur; et ideo non est ibi comparatio intellectus ad voluntatem, sed
            intellectus ad vires inferiores.</p>
          <p xml:id="ta-l3d27q1-d1e445">Ad secundum dicendum, quod quamvis primum principium in quolibet genere sit
            perfectissimum, non tamen oportet quod omne quod est prius, sit perfectius, cum aliquid
            sit prius in via generationis quod est imperfectius, sicut puer viro, et addiscens
            sciente: et ita etiam cognitio quodammodo amorem praecedit.</p>
          <p xml:id="ta-l3d27q1-d1e448">Ad tertium dicendum, quod illa ratio procedit de intellectu et voluntate secundum
            respectum ad id in quo sunt. Vel dicendum, quod intellectu aliquo modo alia animalia
            participant per quamdam obscuram resonantiam, inquantum sentiunt; sicut et voluntate
            participant, inquantum habent appetitum sensualem, unde et in brutis voluntarium
            invenitur, ut dicit philosophus 3 Ethic., non quod simpliciter voluntatem habeant.</p>
          <p xml:id="ta-l3d27q1-d1e451">Ad quartum dicendum, quod a vita contemplativa non excluditur voluntas et amor, sicut
            nec intellectus a vita activa; et ideo non potest harum gradus distingui secundum gradus
            duarum vitarum.</p>
          <p xml:id="ta-l3d27q1-d1e454">Ad quintum dicendum, quod particulare non habet naturam et rationem sui universalis
            nisi secundum quod natura universalis invenitur in ipso; unde impossibile est quod ratio
            universalis magis sit in particulari quam in ipso universali, quamvis ratio alicujus
            alterius possit inveniri magis in particulari quam in universali: sicut homo non potest
            esse magis animal quam animal commune; potest tamen esse magis bonum, vel aliquid
            hujusmodi; et ideo neque verum neque aliquod bonum particulariter acceptum potest dici
            praestantius quam ipsum bonum.</p>
          <p xml:id="ta-l3d27q1-d1e457">Ad sextum dicendum, quod ratio illa procedit quantum ad illas res quae sunt infra
            animam; quae sunt minus spirituales quam anima.</p>
          <p xml:id="ta-l3d27q1-d1e460">Ad septimum dicendum, quod visio illa, non erit sine amore in praemio, sicut nec amor
            fuit sine cognitione in merito: ideo tamen praemium magis attribuitur cognitioni,
            meritum vero amori, quia praemium est secundum receptionem, qua aliquis in seipso
            perficitur; meritum vero secundum operationem, qua aliquis in remunerationem se
            extendit, et ei se conjungit.</p>
          <p xml:id="ta-l3d27q1-d1e464">Et quia oportet etiam ad alia respondere, ideo dicendum ad octavum et nonum, quod illae
            rationes procedunt de cognitione Dei quae est supra animam; unde amor ejus cognitionem
            de ipso excedit.</p>
          <p xml:id="ta-l3d27q1-d1e467">Ad decimum dicendum, quod amor magis intrat ad rem quam cognitio: quia cognitio est de
            re secundum id quod recipitur in cognoscente: amor autem de re, inquantum ipse amans in
            rem ipsam transformatur, ut dictum est prius. In hac autem via, qua perficitur anima in
            ordine ad res alias, dictum est, quod voluntas cognitionem excedit, ad quam viam
            pertinet esse magis vel minus intimum rei.</p>
          <p xml:id="ta-l3d27q1-d1e470">Ad undecimum dicendum, quod ratio finis proprie respicit motum et operationem, et
            ordinem rei ad rem, et non esse rei absolute; unde in mathematicis, in quibus non est
            operatio et motus, non invenitur finis, ut dicitur in 3 Metaph.; et ideo etiam haec
            ratio procedit secundum illum modum quo voluntas dicitur intellectui praeeminere.</p>
          <p xml:id="ta-l3d27q1-d1e473">Ad duodecimum dicendum, quod movere alias vires et non cogi ab objecto, pertinet ad
            voluntatem secundum quod ipsa est primum determinans alias potentias humanas in ordine
            ad res alias circa quas operantur, et ipsa non determinatur ab alio: unde quantum ad hoc
            ad quod a Deo determinatur naturali inclinatione, quodammodo libertatem non habet, sed
            quasi cogitur naturali inclinatione, sicut respectu beatitudinis, quam nullus non potest
            non velle. Ex hac autem parte qua homo ab alio ordinatur, dictum est, quod amor
            cognitionem excedit.</p>
          <p xml:id="ta-l3d27q1-d1e476">Ad tertium decimum dicendum, quod amor, proprie loquendo, non est nisi in illis in
            quibus est cognitio; sed amoris nomen transumitur ad ea ad quae cognitionis nomen
            extendi non potest: quia amor dicitur secundum quod amans ad rem aliam ordinatur;
            aliquid autem ad alterum ordinari potest etiam ab exteriori ordinante; et ideo illa quae
            ad aliquid ordinantur ab habentibus cognitionem (quorum proprie est amor, inquantum ex
            seipsis ad amata ordinantur) nomen amoris vel appetitus recipere possunt. Cognitio autem
            dicitur secundum quod res cognita fit in cognoscente per modum cognoscentis, scilicet
            secundum esse spirituale et immateriale. Dispositio autem talis non inest alicui nisi ex
            proprietate suae naturae; unde nomen cognitionis ad animalia quae talem naturam non
            habent, extendi non potest, ut dicantur insensibilia naturaliter cognoscere, sicut
            naturaliter amant vel appetunt.</p>
        </div>


      </div>
    </body>
  </text>
</TEI>