<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 6, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 6, Quaestio 1</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d6q1">
        <head xml:id="ta-l1d6q1-Hd1e89">Quaestio 1</head>
        <div xml:id="ta-l1d6q1-Dd1e92">
          <head xml:id="ta-l1d6q1-Hd1e94">Prooemium</head>
          <p xml:id="ta-l1d6q1-d1e97">Hic <name ref="#Lombard">Magister</name> inquirit de generatione quantum ad principium:
            et dividitur in duas partes. In prima inquirit quid sit principium generationis, utrum
            necessitas vel voluntas vel natura; in secunda inquirit de communitate principii
            generationis, utrum scilicet potentia generandi sit communis patri et filio, in sequenti
            distinctione. Prima in tres: primo enim movet quaestionem, et determinat; secundo
            removet dubitationem, ibi: <quote xml:id="ta-l1d6q1-Qd1e102">sed contra hoc opponitur sic</quote>; tertio exponit
            determinationem, ibi: <quote xml:id="ta-l1d6q1-Qd1e105">praedicta tamen verba (...) ex tali sensu mihi videntur
              accipienda</quote>. Circa primum tria facit: primo ponit quaestionem; secundo
            determinat, ibi: <quote xml:id="ta-l1d6q1-Qd1e108">nec voluntate, nec necessitate</quote>; tertio ex determinatione
            excludit errorem, ibi: <quote xml:id="ta-l1d6q1-Qd1e111">quocirca, ut ait Augustinus, ridenda est dialectica
              Eunomii</quote>. Ubi primo ponit errorem; secundo excludit, ibi: <quote xml:id="ta-l1d6q1-Qd1e115">propter quod
              mutabilis intelligitur natura: quod absit ut in Deo esse credamus</quote>. Ubi primo
            improbat positionem errantis; secundo confirmat rationem, ibi: <quote xml:id="ta-l1d6q1-Qd1e118">acute sane quidam
              respondit haeretico versutissime interroganti</quote>. Ad intelligentiam hujus partis
            tria quaeruntur: 1 utrum pater genuit filium necessitate; 2 utrum voluntate; 3 utrum
            natura.</p>
        </div>
        <div xml:id="ta-l1d6q1-Dd1e123" type="articulus">
          <head xml:id="ta-l1d6q1-Hd1e125">Articulus 1</head>

          <head xml:id="ta-l1d6q1-Hd1e128" type="question-title">Utrum pater genuit filium necessitate</head>

          <p xml:id="ta-l1d6q1-d1e131">Ad primum sic proceditur. Videtur quod pater genuit filium necessitate. Necessarium
            enim et possibile dividunt ens. Si igitur pater non genuit filium necessitate, genuit
            ipsum contingenter vel possibiliter: quod est impossibile.</p>
          <p xml:id="ta-l1d6q1-d1e134">Praeterea, omne aeternum est necessarium. Sed generatio filii a patre est aeterna. Ergo
            necessaria.</p>
          <p xml:id="ta-l1d6q1-d1e137">Praeterea, sicut Deus est per se bonus, ita est per se ens necessarium: omne enim quod
            est per participationem, reducitur ad id quod est per se. Sed in per se bono nihil
            potest esse nisi bonum. Ergo nec in per se necessario aliquid nisi necessarium. Cum
            igitur generatio sit in Deo, ergo erit necessaria.</p>
          <p xml:id="ta-l1d6q1-d1e141">Contra, omnis necessitas est ratione alicujus cogentis vel interius vel exterius. Sed
            Deo non potest esse aliquid fortius. Ergo ibi non potest esse necessitas.</p>
          <p xml:id="ta-l1d6q1-d1e144">Praeterea, Augustinus, dividit necessitatem in coactionem et prohibitionem. Sed neutrum
            Deo convenit. Ergo et cetera.</p>
          <p xml:id="ta-l1d6q1-d1e147">Respondeo dicendum, quod secundum philosophum, necessarium dicitur multipliciter. Est
            enim necessarium absolute, et necessarium ex conditione; et hoc est duplex: scilicet ex
            conditione finis vel ex conditione agentis. Necessarium ex conditione agentis, est
            necessarium per violentiam: non enim eum qui violenter currit, necesse est currere, nisi
            sub hac conditione, si aliquis eum cogit. Necessarium ex conditione finis est illud sine
            quo non potest consequi aliquis finis, vel non ita faciliter. Finis autem est duplex:
            vel ad esse, et hoc modo cibus vel nutrimentum dicuntur esse necessaria, quia sine eis
            non potest esse homo; vel pertinens ad bene esse, et sic dicitur esse navis necessaria
            eunti ultra mare; quia sine ea exercere non potest actionem suam. Necessarium autem
            absolute dicitur quod est necessarium per id quod in essentia sua est; sive illud sit
            sua essentia, sicut in simplicibus; sive, sicut in compositis, illud principium sit
            materia, sicut dicimus, hominem mori est necessarium; sive forma, sicut dicimus, hominem
            esse rationalem est necessarium. Hoc autem absolute necessarium est duplex. Quoddam enim
            est quod habet necessitatem et esse ab alio, sicut in omnibus quae causam habent:
            quoddam autem est cujus necessitas non dependet ab alio, sed ipsum est causa
            necessitatis in omnibus necessariis, sicut Deus. Dicendum ergo, quod generatio in
            divinis non est ex necessitate conditionata, sive conditionetur ex fine, sive ex agente.
            Non ex agente; cum ipse Deus sit primum principium et ultimus finis. Sed est necessaria
            necessitate absoluta, sicut est necessitas primae causae.</p>
          <p xml:id="ta-l1d6q1-d1e150">Et per hoc patet solutio ad utramque partem: quia primae rationes procedunt de
            necessitate absoluta, et aliae de necessitate coactionis quae repugnat necessitati
            absolutae: et de ista procedebat haereticus, et secundum hoc negatur in littera.</p>
        </div>
        <div xml:id="ta-l1d6q1-Dd1e154" type="articulus">
          <head xml:id="ta-l1d6q1-Hd1e156">Articulus 2</head>

          <head xml:id="ta-l1d6q1-Hd1e159" type="question-title">Utrum pater genuit filium voluntate</head>

          <p xml:id="ta-l1d6q1-d1e162">Ad secundum sic proceditur. Videtur quod pater genuit filium voluntate. Omne enim bonum
            est volitum a Deo, sicut omne verum scitum. Sed generatio filii est optimum. Ergo est
            volitum a Deo; et ita pater genuit filium voluntate.</p>
          <p xml:id="ta-l1d6q1-d1e165">Praeterea, in generatione humana ita est quod principium inclinans ad generandum, est
            voluntas. Sed generatio humana extrahitur a divina. Ergo et similiter erit in
            generatione divina, et ita videtur quod pater genuit filium voluntate.</p>
          <p xml:id="ta-l1d6q1-d1e168">Praeterea, Origenes dicit de patre loquens: <quote xml:id="ta-l1d6q1-Qd1e170">germen proferens voluntatis factus
              est verbi pater</quote>. Sed illud quod est germen voluntatis, est natum voluntate
            generantis. Ergo pater genuit filium voluntate.</p>
          <p xml:id="ta-l1d6q1-d1e175">Contra, voluntas est principium productionis eorum quae per artem producuntur in rebus
            humanis. Sed filius non producitur a patre sicut artificiatum, immo sicut ars; sed
            creaturae sicut artificiata. Ergo videtur quod pater non genuit filium voluntate; sed
            voluntate creaturas produxit.</p>
          <p xml:id="ta-l1d6q1-d1e178">Praeterea, Hilarius: <quote xml:id="ta-l1d6q1-Qd1e180">si quis voluntate Dei filium tamquam factum dicat, anathema
              sit</quote>. Ergo et cetera.</p>
          <p xml:id="ta-l1d6q1-d1e184">Respondeo dicendum, quod voluntas potest comparari ad aliquid dupliciter: aut sicut
            potentia ad objectum, aut sicut principium. Si comparetur ad aliquid sicut ad objectum,
            tunc omne volitum a Deo, potest dici esse voluntate ejus; et sic potest dici, pater est
            Deus voluntate sua; vult enim se esse Deum; et similiter potest concedi quod pater
            genuit filium voluntate. Si autem comparetur voluntas ad aliquid sicut principium, hoc
            potest esse dupliciter: quia aut illud ad quod comparatur sicut principium dicit
            rationem principiandi; aut dicit ipsum principiatum. Si primo modo, sic comparatur
            voluntas ad processionem spiritus sancti, qui procedit ut amor, in quo voluntas
            principiata omnia, scilicet creaturas, amore producit; et secundum hunc modum etiam
            intellectus in Deo se habet ad generationem filii, qui procedit ut verbum et ars. Si
            secundo modo, tunc principiatum voluntatis procedit a voluntate secundum voluntatis
            conditionem. Voluntas autem, quantum est in se, libera est: unde principiata voluntatis
            sunt tantum ea quae possunt esse vel non esse. Et hoc modo constat, quod voluntas divina
            comparatur ad creationem rerum, et non ad generationem filii. Et hinc est quod quidam
            distinguunt voluntatem in tria, scilicet in voluntatem accedentem, quae scilicet de novo
            accedit operi vel operanti, et talis non est in Deo secundum aliquem trium dictorum
            modorum voluntatis, quia omnis operatio ejus est a voluntate aeterna. Item in voluntatem
            concomitantem quae dicitur secundum comparationem ad objectum tantum; et sic est in Deo
            respectu generationis filii. Item in voluntatem antecedentem; et sic dicit comparationem
            principii ad principiatum; et sic est respectu creaturarum.</p>
          <p xml:id="ta-l1d6q1-d1e187">Ad primum ergo dicendum, quod ratio illa procedit secundum comparationem voluntatis ad
            objectum tantum.</p>
          <p xml:id="ta-l1d6q1-d1e190">Ad secundum dicendum, quod generatio humana non est aeterna, et ideo potest habere
            voluntatem antecedentem, quod non potest esse in divina.</p>
          <p xml:id="ta-l1d6q1-d1e193">Ad tertium dicendum, quod Origenes vocat germen voluntatis id in quo quiescit patris
            beneplacitum; et haec est filius, sicut ipse dixit Matth. 3, 17: <quote xml:id="ta-l1d6q1-Qd1e195" source="http://scta.info/resource/mt3_17">hic est filius
              meus dilectus, in quo mihi complacui</quote>. Aliae autem rationes procedunt de
            voluntate antecedente, sive secundum comparationem principii ad principiatum.</p>
        </div>
        <div xml:id="ta-l1d6q1-Dd1e200" type="articulus">
          <head xml:id="ta-l1d6q1-Hd1e202">Articulus 3</head>

          <head xml:id="ta-l1d6q1-Hd1e205" type="question-title">Utrum pater genuit filium naturaliter</head>

          <p xml:id="ta-l1d6q1-d1e208">Ad tertium sic proceditur. Videtur quod pater non naturaliter genuit filium. Hilarius:
              <quote xml:id="ta-l1d6q1-Qd1e210">non naturali necessitate ductus pater genuit filium</quote>. Ergo videtur quod
            non sit naturalis generatio.</p>
          <p xml:id="ta-l1d6q1-d1e214">Praeterea, in Deo idem est voluntas et natura. Sed pater non genuit filium voluntate.
            Ergo nec genuit filium natura.</p>
          <p xml:id="ta-l1d6q1-d1e217">Praeterea, sicut supra habitum est, dist. 3, quaest. 1, art. 3, philosophi per rationes
            creaturarum potuerunt devenire in cognitionem divinae naturae. Sed cognita natura
            cognoscitur operatio naturae. Ergo potuerunt devenire in cognitionem generationis
            aeternae, si pater naturaliter genuit filium: cujus contrarium superius est ostensum,
            dist. 3, quaest. 1, art. 4.</p>
          <p xml:id="ta-l1d6q1-d1e221">Contra, Hilarius: <quote xml:id="ta-l1d6q1-Qd1e223">omnibus creaturis substantiam Dei voluntas attulit; sed filio
              natura dedit</quote>. Ergo videtur quod pater genuit filium natura.</p>
          <p xml:id="ta-l1d6q1-d1e227">Praeterea, Damascenus: <quote xml:id="ta-l1d6q1-Qd1e229">generatio est opus divinae naturae existens</quote>. Ergo
            et cetera.</p>
          <p xml:id="ta-l1d6q1-d1e233">Respondeo dicendum, quod essentia divina, ut dictum est, dist. 3, art. 4, est
            principium omnium actuum divinorum; licet essentia sub ratione essentiae non dicat
            principium actus qui est operatio, sed qui est esse. Sed cum in essentia sit considerare
            diversa attributa, quae sunt realiter unum in ipsa, ratione tamen distincta; actus
            refertur ad essentiam secundum hoc attributum vel illud, secundum quod exigit conditio
            actus; sicut intelligere est ab essentia divina, inquantum ipsa est intellectus; et res
            volitae, quae possunt esse vel non esse, producuntur ab essentia, inquantum ipsa est
            voluntas. Et quia de ratione generationis est ut producatur genitum in similitudinem
            generantis, et hujus productionis principium pertinet ad naturam, quae est ex similibus
            similia procreans; ideo dicitur, quod pater natura genuit filium.</p>
          <p xml:id="ta-l1d6q1-d1e236">Ad primum ergo dicendum, quod Hilarius naturalem necessitatem appellat, quando virtute
            naturae aliquid agitur quod est contrarium voluntati, sicut fames et sitis in nobis;
            unde voluntas patitur quasi quamdam violentiam a natura; et talis necessitas non est in
            Deo.</p>
          <p xml:id="ta-l1d6q1-d1e239">Ad secundum dicendum, quod quamvis natura et voluntas sint idem re, differunt tamen
            ratione, ut dictum est. Et ideo essentia divina in ratione naturae est principium
            alicujus, cujus principium non est ipsa eadem, prout habet rationem voluntatis.</p>
          <p xml:id="ta-l1d6q1-d1e242">Ad tertium dicendum, quod naturam contingit cognoscere dupliciter. Vel perfecte
            comprehendendo ipsam; et sic philosophi non cognoverunt naturam divinam: quia sic
            cognovissent omnia opera divina, et quaecumque sunt in ipsa. Vel per effectus; et ita
            philosophi cognoverunt. Quia vero creatura non perfecte repraesentat naturam divinam,
            secundum quod est principium generationis aeternae et consubstantialis; ideo
            generationem divinam, quae est ejus operatio, non cognoverunt philosophi.</p>
        </div>
        <div xml:id="ta-l1d6q1-Dd1e247">
          <head xml:id="ta-l1d6q1-Hd1e249">Expositio textus</head>
          <p xml:id="ta-l1d6q1-d1e252"><quote xml:id="ta-l1d6q1-Qd1e253">Voluntas sapientiam praeire non potest</quote>. Hoc dicit, quia sapientia filio
            appropriatur. Sed contra. Voluntas est motor aliarum virium: intelligimus enim, quia
            volumus. Ergo voluntas videtur praecedere cognitionem sapientiae. Dicendum, quod
            voluntatem oportet quod praecedat aliqua cognitio. Est enim duplex actus voluntatis.
            Unus imperfectus, scilicet appetere; et iste actus praecedit cognitionem perfectam eorum
            quae acquiruntur in cognitione. Per appetitum enim sciendi aliquid movetur aliquis ad
            considerationem alicujus, cujus cognitionem considerando accipit; sed tamen hunc actum
            voluntatis praecedit cognitio indeterminata qua res scitur in universali, et per illam
            cognitionem imperfectam tendit appetitus in perfectionem ipsius: si enim esset omnino
            ignotum, non quaereretur. Est et alius actus voluntatis perfectus, quo voluntas quiescit
            et placet sibi in re jam habita; et ita voluntas sciendi sequitur cognitionem perfectam.
              <quote xml:id="ta-l1d6q1-Qd1e256">Utrum Deus filium volens aut nolens genuit</quote>. Videtur quod necessarium
            sit alterum dare, cum fiat divisio per affirmationem et negationem. Dicendum, quod
            nolens et volens non opponuntur contradictorie; sed volens et non volens. Differt enim
            nolo et non volo; quia cum dicitur: non volo, negatur actus; et ideo opponitur sicut
            negatio ad affirmationem: sed in hoc verbo nolo et in toto condeclinio ejus remanet
            actus voluntatis affirmatus, et negatio fertur ad nolitum. Unde sensus est: nolo hoc; id
            est, volo hoc non esse. Unde non oportet dici nolens vel volens, quia lapis nec volens
            est nec nolens. Et similiter in proposito neutrum dandum est. Sed danda est ista, non
            volens, si volens dicat voluntatem accedentem vel antecedentem. Si autem dicat
            voluntatem concomitantem danda est ista, volens genuit.</p>
        </div>
      </div>
    </body>
  </text>
</TEI>