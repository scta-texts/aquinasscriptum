<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 42, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 42, Quaestio 1</title>
          <date when="2016-03-15">March 15, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-15">March 15, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d42q1">
        <head xml:id="ta-l1d42q1-Hd1e89">Quaestio 1</head>
        <div xml:id="ta-l1d42q1-Dd1e92">
          <head xml:id="ta-l1d42q1-Hd1e94">Prooemium</head>
          <p xml:id="ta-l1d42q1-d1e97">Determinato de scientia Dei, hic Magister secundo determinat de potentia ejus; et
            dividitur in partes duas: in prima Magister ostendit universalitatem potentiae ipsius,
            secundum quam omnipotens dicitur; in secunda excludit quorumdam errorem, potentiam Dei
            limitantium, 43 dist.: <quote xml:id="ta-l1d42q1-Qd1e99">quidam tamen de suo sensu gloriantes, Dei potentiam sub
              mensura coarctare conati sunt</quote>. Prima in duas: in prima inquirit, quare Deus
            omnipotens dicatur; in secunda quaestionem determinat, ibi: <quote xml:id="ta-l1d42q1-Qd1e102">quod enim Deus omnia
              possit, pluribus auctoritatibus comprobatur</quote>. Et dividitur in duas: in prima
            determinat quaestionem tenendo alteram partem; in secunda solvit ea quae pro parte
            reliqua inducuntur, ibi: <quote xml:id="ta-l1d42q1-Qd1e105">ex quibusdam autem auctoritatibus traditur, ideo vere
              dici omnipotentem, quia quidquid vult potest</quote>. Circa primum tria facit: primo
            ostendit veritatem, scilicet quod Deus omnia possit; secundo excludit quasdam
            instantias, tres scilicet, quarum prima est de actibus corporalibus, secunda de
            peccatis, tertia de passionibus, ibi: <quote xml:id="ta-l1d42q1-Qd1e108">sed quaeritur quomodo omnia posse dicatur,
              cum nos quaedam possimus quae ipse non potest</quote>; tertio ex dictis concludit
            perfectam omnipotentiae rationem, ibi: <quote xml:id="ta-l1d42q1-Qd1e111">hic ergo diligenter considerantibus
              omnipotentia ejus secundum duo apparet. Ex quibusdam tamen auctoritatibus traditur,
              ideo vere dici omnipotentem, quia quidquid vult potest</quote>. Hic inducit ea quae ad
            alteram partem quaestionis facere videntur, quod scilicet dicatur omnipotens, quia omnia
            potest facere quae vult; et dividitur in partes tres: in prima inducit auctoritates ad
            partem illam; in secunda solvit eas, ibi: <quote xml:id="ta-l1d42q1-Qd1e115">sed ad hoc potest dici</quote>; in
            tertia assignat relationis multiplicitatem, ut videatur qualiter hoc etiam Deo sit
            proprium, ibi: <quote xml:id="ta-l1d42q1-Qd1e118">sed cave quomodo intelligas, potest quidquid vult</quote>. Hic est
            duplex quaestio. Prima est de potentia Dei secundum se. Secunda de his quae suae
            potentiae subjacent. Circa primum quaeruntur duo: 1 utrum potentia Deo conveniat; 2
            utrum in eo sit una potentia, vel plures.</p>
        </div>
        <div xml:id="ta-l1d42q1-Dd1e123" type="articulus">
          <head xml:id="ta-l1d42q1-Hd1e125">Articulus 1</head>

          <head xml:id="ta-l1d42q1-Hd1e128" type="question-title">Utrum in Deo sit potentia</head>

          <p xml:id="ta-l1d42q1-d1e131">Ad primum sic proceditur. Videtur quod potentia Deo non conveniat. Sicut enim potentia
            se habet ad actum, ita habet se primus actus ad potentiam. Sed primae potentiae, quae
            est materia, non est aliquis actus qui sit de essentia ejus. Ergo nec primi actus, qui
            est Deus, est aliqua potentia.</p>
          <p xml:id="ta-l1d42q1-d1e134">Praeterea, omne quod agit per essentiam suam, agit mediante aliqua potentia; quia
            potentia est medium inter essentiam et operationem. Sed Deus cum sit primum agens, non
            participatione alicujus, sed per essentiam suam agit, ut Dionysius dicit, et Avicenna
            probat. Ergo non convenit sibi aliqua potentia per quam agat.</p>
          <p xml:id="ta-l1d42q1-d1e137">Praeterea, omnis potentia vel est activa vel passiva, secundum philosophum. Sed Deo non
            convenit potentia passiva, quia nihil potest pati, ut in littera dicitur: nec iterum
            activa, quia, sicut ibidem dicitur a philosopho, potentia activa est principium
            transmutationis in aliud, secundum quod est aliud; Deus autem in agendo non requirit
            materiam in quam agat. Ergo videtur quod nullo modo sibi potentia conveniat.</p>
          <p xml:id="ta-l1d42q1-d1e141">Praeterea, omnis potentia est principium alicujus operationis. Sed Deo non convenit
            operatio, nisi quae sit sua essentia. Cum ergo suae essentiae nihil sit principium, quia
            essentia neque est genita neque procedens, videtur quod potentia sibi non conveniat.</p>
          <p xml:id="ta-l1d42q1-d1e144">Praeterea, Dei potentia aut est semper conjuncta actui, aut non. Si primo modo, omnis
            autem potentia conjuncta actui inducit effectum quandocumque ipsa est; potentia autem
            Dei ab aeterno fuit; ergo et effectus ejus, scilicet creaturae, ab aeterno sunt: quod
            haereticum est. Si secundo modo, omnis autem potentia non conjuncta actui, et
            conjungibilis, est imperfecta, et perficitur per actum; ergo aliquid imperfectum erit in
            Deo: quod cum sit inconveniens, videtur potentia omnino in Deo non esse.</p>
          <p xml:id="ta-l1d42q1-d1e147">Sed contra est quod habetur Luc. 1, 49: <quote xml:id="ta-l1d42q1-Qd1e149">fecit mihi magna qui potens est</quote>.
            Et in Psalm. 88, 10: <quote xml:id="ta-l1d42q1-Qd1e152">potens es, domine, et veritas tua in circuitu
            tuo</quote>.</p>
          <p xml:id="ta-l1d42q1-d1e156">Praeterea, omnis effectus producitur per potentiam causae efficientis. Sed Deus est
            causa efficiens rerum. Ergo in ipso oportet potentiam ponere.</p>
          <p xml:id="ta-l1d42q1-d1e159">Respondeo dicendum, quod nomen potentiae primo impositum fuit ad significandum
            potestatem hominis, prout dicimus aliquos homines esse potentes, ut Avicenna dicit, et
            deinde etiam translatum fuit ad res naturales. Videtur autem in hominibus esse potens
            qui potest facere quod vult de aliis sine impedimento; et secundum quod impediri potest,
            sic minuitur potentia ejus. Impeditur autem potentia alicujus vel naturalis agentis vel
            etiam voluntarii, inquantum potest pati ab aliquo. Unde de ratione potentiae, quantum ad
            primam impositionem sui, est non posse pati. Unde etiam illud quod non potest pati, etsi
            nihil possit agere, dicimus potens; sicut dicitur durum quod habet potentiam ut non
            secetur. Et ex hoc concluditur perfecta ratio potentiae in Deo: tum quia omnia agit,
            quod convenit sibi inquantum est actus primus et perfectus (nihil enim agit nisi
            secundum quod est actu ens) tum quia nihil patitur, quod convenit sibi inquantum est
            actus purus sine permixtione alicujus materiae: unumquodque enim patitur ratione
            alicujus materialis in ipso.</p>
          <p xml:id="ta-l1d42q1-d1e162">Ad primum ergo dicendum, quod esse primam potentiam non convenit materiae secundum
            principalem significationem potentiae: quia, ut dictum est, in corp. art., potentia
            primo imposita est ad significandum principium actionis; sed secundo translatum est ad
            hoc ut illud etiam quod recipit actionem agentis, potentiam habere dicatur; et haec est
            potentia passiva; ut sicut potentiae activae respondet operatio vel actio, in qua
            completur potentia activa; ita etiam illud quod respondet potentiae passivae, quasi
            perfectio et complementum, actus dicatur. Et propter hoc omnis forma actus dicitur,
            etiam ipsae formae separatae; et illud quod est principium perfectionis totius, quod est
            Deus, vocatur actus primus et purus, cui maxime illa potentia convenit.</p>
          <p xml:id="ta-l1d42q1-d1e166">Ad secundum dicendum, quod potentia importat, ut dictum est, in Resp. ad primum,
            rationem principii actionis; unde quidquid sit illud quod est principium agendi,
            potentia dicitur, sicut calor et frigus, et hujusmodi; et sic etiam ipsa essentia
            divina, secundum hoc quod est principium operationis, potentia vocatur, non quod
            potentia sit aliud ab essentia in Deo.</p>
          <p xml:id="ta-l1d42q1-d1e169">Ad tertium dicendum, quod Deo nullo modo potentia passiva convenit, sed activa tantum.
            Potentiae autem activae accidit quod requirat subjectam materiam in quam agat, inquantum
            est imperfecta, non potens in totam rei substantiam: quae imperfectio a divina potentia
            removetur. Vel dicendum, quod secundum Avicennam, agens aliter dicitur in naturalibus et
            in divinis: agens enim naturale agit per motum: et quia omnis motus est actus existentis
            in potentia, ideo requiritur materia, quae motui substernatur: divinum autem agens agit
            in eo quod dat esse non per motum; unde potentia activa est principium operationis in
            aliud sicut in effectum productum, non sicut in materiam transmutatam.</p>
          <p xml:id="ta-l1d42q1-d1e172">Ad quartum dicendum, quod Deus non agit operatione media, quae sit aliud ab essentia
            sua; sed suum esse est suum operari, et suum operari est sua essentia: nihilominus tamen
            essentia significatur ut principium essendi; et eadem ratione potest significari
            potentia ut principium operandi, et praeter hoc ut principium operati.</p>
          <p xml:id="ta-l1d42q1-d1e175">Ad quintum dicendum, quod operatio sua est idem quod potentia sua secundum rem; et ideo
            non potest operationi suae potentia non esse conjuncta. Nec tamen semper consequitur
            effectus quandocumque operatio est, quia operatio quodammodo regulatur voluntate et
            sapientia ordinante; unde effectus non sequitur nisi ad nutum voluntatis divinae,
            secundum cujus dispositionem ex operatione aeterna sequitur effectus temporalis.</p>
        </div>
        <div xml:id="ta-l1d42q1-Dd1e179" type="articulus">
          <head xml:id="ta-l1d42q1-Hd1e181">Articulus 2</head>

          <head xml:id="ta-l1d42q1-Hd1e184" type="question-title">Utrum in Deo sit tantum una potentia</head>

          <p xml:id="ta-l1d42q1-d1e187">Ad secundum sic proceditur. Videtur quod non sit tantum una potentia in Deo. Non enim
            potest esse unum et idem proprium uni, et pluribus commune. Sed potentia creandi
            communis est tribus personis; posse autem generare proprium est patri. Ergo est alia et
            alia potentia.</p>
          <p xml:id="ta-l1d42q1-d1e190">Praeterea, in nobis inveniuntur quidam actus naturales, ut generare, et hujusmodi; et
            quidam voluntarii, ut aedificare domos, et hujusmodi; et quidam animales, ut
            intelligere, scire, et hujusmodi. Sed hujusmodi actus reducuntur in nobis in diversas
            potentias. Cum igitur singulis praedictorum actuum respondeat similis actus in Deo, quia
            dicimus ipsum scientem, creantem, et generantem: videtur quod sit plures potentias in eo
            ponere, ad quas isti actus reducuntur.</p>
          <p xml:id="ta-l1d42q1-d1e193">Praeterea, secundum philosophos, substantiae separatae dividuntur in intellectum et
            voluntatem. Non autem sicut in diversas naturas. Ergo sicut in diversas potentias. Ergo
            in Deo ad minus sunt duae potentiae.</p>
          <p xml:id="ta-l1d42q1-d1e197">Praeterea, ratio potentiae consistit in hoc quod est esse principium operationis. Sed
            quodlibet attributum divinum, secundum propriam rationem, est principium operationis:
            quia ex bonitate ejus fluit omnis bonitas, et ex vita ejus fluit omnis vita, et sic de
            aliis, ut Dionysius tradit. Ergo sicut dicimus plura attributa, sic debemus dicere
            plures potentias.</p>
          <p xml:id="ta-l1d42q1-d1e200">Sed contra, secundum Augustinum, quidquid in divinis absolute dicitur, singulariter et
            non pluraliter praedicatur. Sed potentia inter absoluta continetur. Ergo non sunt plures
            potentiae in Deo, sed una tantum.</p>
          <p xml:id="ta-l1d42q1-d1e203">Praeterea, secundum philosophum in Lib. de causis, omnis virtus unita plus est infinita
            quam multiplicata. Sed virtus divina est maxime infinita. Ergo videtur quod sit maxime
            una, nullam multiplicationem habens.</p>
          <p xml:id="ta-l1d42q1-d1e206">Respondeo dicendum, quod in Deo simpliciter et absolute dicendum est unam tantum
            potentiam esse. Cum enim potentia secundum modum intelligendi sit medium inter essentiam
            et operationem, ex utraque parte potest ejus unitas et diversitas pensari. Sed tamen
            simpliciter unitatem et multiplicationem habet ex parte essentiae: non quae est
            subjectum ejus, quia contingit in una essentia plures esse virtutes vel potentias; sed
            ex parte essentiae quae est immediatum principium actus: sicut in igne alia est potentia
            qua fertur sursum, scilicet levitas, et alia qua dissolvit vel urit, scilicet caliditas.
            Ex parte autem operationis non dicitur una vel plures simpliciter, sed secundum quid:
            quia tunc magis dicitur esse una potentia plurium, quam plures potentiae. Et ita cum
            immediatum principium cujuslibet suae operationis sit sua essentia, quae simpliciter una
            est; ideo et potentia una est. Sed inquantum est principium operationum distinctarum
            secundum rationem, accipit aliam et aliam rationem potentiae, sicut et essentia habet
            plures rationes attributorum. Nec tamen ex hoc est quod sint plures, sed tantum una
            potentia. Potentia enim activa, quae sola in Deo invenitur, potest dupliciter
            considerari: vel quantum ad essentiam potentiae, vel quantum ad actiones quae a potentia
            procedunt. Dico autem essentiam potentiae illud quod est immediate principium actus, in
            quocumque genere sit, sicut calor principium calefactionis. Principium autem omnium
            divinarum operationum est sua essentia, quia per essentiam suam agit. Unde sicut
            essentia sua est una re, pluralitatem quamdam rationum habens secundum diversa
            attributa, ut supra dictum est, dist. 2, qu. unic. art. 2, ita etiam potentia Dei re est
            una, sed secundum diversas rationes attributorum pluralitatem rationum accipit: cuilibet
            enim attributo convenit ratio potentiae, secundum quod competit esse principium
            operationis. Et quia operatio Dei est ejus essentia, ideo etiam ipsa est una secundum
            rem, diversimode significata secundum diversas rationes diversorum attributorum, et
            secundum diversitatem effectuum, qui simpliciter plures sunt. Patet ergo quod potentia,
            sive secundum essentiam suam consideretur, sive etiam per comparationem ad divinam
            operationem, secundum quod in operante est, unitatem habet; sed multitudo realis est
            tantum in effectibus qui ex operatione divina causantur. Et ideo patet quod absolute
            dicendum est, potentiam divinam esse unam; sed tamen quod est plurium; quia judicium de
            unitate rei absolute sumendum est secundum essentiam ejus, et non secundum id quod extra
            est.</p>
          <p xml:id="ta-l1d42q1-d1e209">Ad primum ergo dicendum, quod potentia generativa nominat essentiale conjunctum
            notionali, sicut cum dicitur, Deus generat. Unde illud quod est essentiale pertinens ad
            rationem potentiae commune est tribus, sicut est potentia essendi: eadem enim potentia
            pater generat, et filius nascitur, sed notio remanet propria patri et hoc plenius patet
            ex dictis supra, distinct. 26, quaest. 2, art. 3.</p>
          <p xml:id="ta-l1d42q1-d1e212">Ad secundum dicendum, quod Deo idem est principium essendi et operandi; unde sicut Deus
            eodem est unus, ens, justus, et sic de aliis; ita ipse eodem operatur actus diversarum
            rationum, nos autem diversis.</p>
          <p xml:id="ta-l1d42q1-d1e216">Ad tertium dicendum, quod in omnibus aliis substantiis separatis non videtur omnino
            idem esse re voluntas et intellectus; sed quod in aliis est secundum diversitatem
            realem, est in Deo secundum unitatem rei et distinctionem rationis.</p>
          <p xml:id="ta-l1d42q1-d1e219">Ad quartum dicendum, quod attributa in Deo sunt unum re, et distinguuntur tantum
            ratione et ideo nomen potentiae, et quidquid alius est nomen rei, si sit nomen primae
            impositionis non potest pluraliter praedicari, ut dicantur plura attributa esse plures
            potentiae, vel plures bonitates, vel aliquid hujusmodi; sed nomina secundae
            impositionis, ut attributum et hujusmodi, pluraliter praedicantur.</p>
        </div>
      </div>
    </body>
  </text>
</TEI>