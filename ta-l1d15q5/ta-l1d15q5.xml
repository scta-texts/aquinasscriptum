<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 15, Quaestio 5</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 15, Quaestio 5</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
 
      <div xml:id="starts-on"> </div>
    </front>
    <body>
      <div xml:id="ta-l1d15q5">
        <head xml:id="ta-l1d15q5-Hd1e3490">Quaestio 5</head>
        <div xml:id="ta-l1d15q5-Dd1e3493">
          <head xml:id="ta-l1d15q5-Hd1e3495">Prooemium</head>
          <p xml:id="ta-l1d15q5-d1e3498">Deinde quaeritur de missione filii per comparationem ad eos ad quos mittitur; et circa
            hoc tria quaeruntur: 1 ad quos fiat missio filii vel spiritus sancti; 2 supposito quod
            ad omnes sanctos, utrum plenius post incarnationem quam ante; 3 de effectu invisibilis
            missionis: utrum faciat eos ad quos mittitur, non in hoc mundo esse.</p>
        </div>
        <div xml:id="ta-l1d15q5-Dd1e3502" type="articulus">
          <head xml:id="ta-l1d15q5-Hd1e3504">Articulus 1</head>

          <head xml:id="ta-l1d15q5-Hd1e3507" type="question-title">Utrum missio fiat ad creaturas irrationales</head>
          <div xml:id="ta-l1d15q5-Dd1e3510">
            <head xml:id="ta-l1d15q5-Hd1e3512">Quaestiuncula 1</head>
            <p xml:id="ta-l1d15q5-d1e3515">Ad primum sic proceditur. Videtur quod missio fiat etiam ad creaturas irrationales.
              Est enim missio ad sanctificandum creaturam, ut dictum est, distin. 14, quaest. 2,
              art. 2. Sed quaedam creaturae irrationales dicuntur sanctificari, ut templum et vasa.
              Ergo et ad eas fit missio.</p>
            <p xml:id="ta-l1d15q5-d1e3518">Item, in nullo potest esse gratia, nisi missio ad ipsum fiat. Sed in sacramentis
              continetur gratia, et tamen sunt insensibiles creaturae. Ergo ad eas fit missio.</p>
            <p xml:id="ta-l1d15q5-d1e3521">Item, filius non tantum procedit ut verbum manifestans patrem per modum cognitionis,
              sed etiam ut repraesentans patrem secundum similitudinem naturae. Sed omnes creaturae
              etiam insensibiles, habent similitudinem generationis filii, inquantum procedunt in
              aliqua imitatione divinae naturae, secundum attributa participata; sicut rationalis
              creatura participando sapientiam, habet similitudinem ipsius, inquantum procedit ut
              verbum. Ergo cum ratione istius assimilationis dicatur filius mitti ad rationales
              creaturas inquantum est verbum, eadem ratione debet mitti ad irrationales inquantum
              est filius.</p>
            <p xml:id="ta-l1d15q5-d1e3524">Contra, missio divinae personae est tantum secundum gratiam gratum facientem, ut
              dictum est. Hujus autem creaturae rationales tantum capaces sunt. Ergo ad eas tantum
              fit missio.</p>
          </div>
          <div xml:id="ta-l1d15q5-Dd1e3528">
            <head xml:id="ta-l1d15q5-Hd1e3530">Quaestiuncula 2</head>
            <p xml:id="ta-l1d15q5-d1e3533">Ulterius, quaeritur, utrum ad omnes sanctos, ratione augmenti gratiae, dicatur mitti
              filius vel spiritus sanctus. Et videtur quod non. Quia missio dicit novum modum
              existendi personae divinae in creatura. Sed per gratiae augmentum non dicitur alio
              modo Deus esse in sanctis quam prius. Ergo ad eos non fit missio divinae personae.</p>
            <p xml:id="ta-l1d15q5-d1e3536">Praeterea, missio personae fit ad revocandum rationalem creaturam, ut Magister dicit.
              Sed non revocantur nisi errantes. Ergo cum sancti non sint errantes, ad eos non fit
              missio.</p>
            <p xml:id="ta-l1d15q5-d1e3539">Contra, spiritus sanctus missus est ad apostolos in Pentecostes in visibili missione.
              Sed missio visibilis demonstrat invisibilem. Ergo etiam et invisibiliter. Sed ipsi
              prius habebant gratiam. Ergo secundum augmentum gratiae in sanctis, dicitur ad eos
              mitti filius vel spiritus sanctus.</p>
          </div>
          <div xml:id="ta-l1d15q5-Dd1e3543">
            <head xml:id="ta-l1d15q5-Hd1e3545">Quaestiuncula 3</head>
            <p xml:id="ta-l1d15q5-d1e3548">Ulterius, quaeritur, utrum ad Angelos et ad alios beatos fiat missio spiritus sancti.
              Videtur quod non. Missio enim semper est secundum aliquem effectum gratiae, qui in ea
              mittitur. Sed in Angelis et beatis, qui devenerunt ad terminum vitae, neque datur de
              novo gratia neque augetur. Ergo ad eos non fit missio.</p>
            <p xml:id="ta-l1d15q5-d1e3551">Item, non est idem nuntius et ad quem fit missio. Sed in missione filii et spiritus
              sancti, Angeli se habent ut nuntii, quia custodiunt et suggerunt. Ergo videtur quod ad
              eos non fiat missio, quia sic oporteret ire in infinitum.</p>
            <p xml:id="ta-l1d15q5-d1e3554">Sed contrarium habetur ex littera.</p>
          </div>
          <div xml:id="ta-l1d15q5-Dd1e3559">
            <head xml:id="ta-l1d15q5-Hd1e3561">Quaestiuncula 4</head>
            <p xml:id="ta-l1d15q5-d1e3564">Ulterius, quaeritur, utrum ad Christum, secundum quod homo, possit fieri missio.
              Videtur quod non. Missio enim semper est ad distans. Sed humana natura nunquam fuit in
              Christo distans a divina; immo a principio conceptionis suae fuit conjuncta per
              unionem et plenitudinem omnis gratiae. Ergo videtur quod ad eum non fiat missio.</p>
            <p xml:id="ta-l1d15q5-d1e3567">Praeterea, missio est ad sanctificandum creaturam. Sanctificatur autem quod non est
              sanctum. Cum igitur Christus nunquam fuerit non sanctus, videtur quod ad eum non
              possit fieri missio.</p>
            <p xml:id="ta-l1d15q5-d1e3570">Contra, missio spiritus sancti est ipsa datio. Sed spiritus sanctus datus est
              Christo, ut dicitur Joan. 3, 34: <quote xml:id="ta-l1d15q5-Qd1e3572">non ad mensuram dat Deus spiritum</quote>.
              Ergo ad eum fit missio.</p>
            <p xml:id="ta-l1d15q5-d1e3576">Praeterea, missio visibilis est signum invisibilis. Sed ad Christum facta est missio
              visibilis spiritus sancti in columbae specie, Matth. 3. Ergo et invisibilis.</p>
          </div>
          <div xml:id="ta-l1d15q5-Dd1e3580">
            <head xml:id="ta-l1d15q5-Hd1e3582">Quaestiuncula 1</head>
            <p xml:id="ta-l1d15q5-d1e3585">Respondeo dicendum, quod cum missio divinae personae sit solum in donis gratiae
              gratum facientis, ad illos solum fit missio quibus hujusmodi dona conferri possunt; et
              ideo concedimus quod ad omnes rationales creaturas potest fieri missio, nisi sint
              depravatae per obstinationem in malo, sicut Daemones et damnati, et non ad
              irrationales creaturas.</p>
            <p xml:id="ta-l1d15q5-d1e3588">Ad primum igitur dicendum, quod sanctificari tripliciter dicitur: uno modo secundum
              quod sanctum dicitur mundum, prout sanctificatio dicitur emundatio a peccato per
              gratiam; alio modo secundum quod sanctum dicitur firmum, prout dicitur sanctificatio,
              confirmatio in bono per donum gratiae vel gloriae, et istis duobus modis est tantum in
              rationali creatura, et secundum hos tantum fit missio; tertio modo dicitur
              sanctificatio, secundum quod aliquid accommodatur ad usum divini cultus, quem decet
              omnis munditia, et hoc modo dicuntur templum et vasa sanctificari.</p>
            <p xml:id="ta-l1d15q5-d1e3591">Ad secundum dicendum, quod in sacramentis non habetur gratia sicut in subjecto
              gratiae, sed sicut in instrumento in quo confertur gratia. De hoc tamen habebitur in
              4, distin. 1, quaest. 1, art. 1. Unde sanctificatio sacramentorum pertinet ad tertium
              modum, secundum quem non fit missio.</p>
            <p xml:id="ta-l1d15q5-d1e3594">Ad tertium dicendum, quod missio pertinet ad reditum creaturae in finem; et ideo non
              potest esse missio, nisi secundum illa quae possunt dicere relationem in finem. Sed
              generatio filii, inquantum filius est, dicitur tantum secundum exitum a principio, et
              ideo secundum rationem illam non pertinet ad missionem, sed magis ad creationem,
              secundum quod res educuntur in esse, prout dicitur, quod per filium omnia facta sunt.
              Sed ratio verbi et amoris possunt se habere ad utrumque; et ideo ratio verbi et amoris
              pertinet ad creationem et ad missionem. Et praeterea, imitatio divinae naturae, quam
              filius perfecte accipit, est etiam secundum primos effectus, quibus in esse naturae
              subsistimus: qui non sufficiunt ad talem conjunctionis rationem qualem missio
              requirit.</p>
            <p xml:id="ta-l1d15q5-d1e3598">Quartum concedimus.</p>
          </div>
          <div xml:id="ta-l1d15q5-Dd1e3602">
            <head xml:id="ta-l1d15q5-Hd1e3604">Quaestiuncula 2</head>
            <p xml:id="ta-l1d15q5-d1e3607">Ad id quod ulterius quaeritur, dicendum, quod filius et spiritus sanctus dicuntur
              mitti ad sanctos secundum augmentum gratiae. Sed augmentum gratiae potest esse
              dupliciter: aut secundum intentionem ejusdem virtutis tantum, et ratione hujus
              augmenti non dicitur nova missio; aut secundum quod per augmentum gratiae perficit in
              novum usum vel actum gratiae, et secundum hoc dicitur spiritus sanctus et filius mitti
              nova missione; verbi gratia, notitia talis quae habetur de Deo, ut ex ea procedat
              amor, sufficit ad rationem missionis filii. Quando autem ita notitia per inspirationem
              elevatur ut etiam divina mysteria cognoscat, sic datur in dono prophetiae. Et
              similiter est de spiritu sancto, quia amor caritatis quicumque sufficit ad missionem
              spiritus sancti. Sed quando virtus amoris excrescit, ut ratione amoris conferatur sibi
              aliquis alius usus gratiae, ut miracula facere, vel sine difficultate omnem
              tentationem vincere, vel aliquid hujusmodi, tunc dicitur esse nova missio spiritus
              sancti. Quidam tamen dicunt quod in omni augmento gratiae gratum facientis, est missio
              divinae personae, quod etiam facile potest sustineri.</p>
            <p xml:id="ta-l1d15q5-d1e3610">Ad primum igitur dicendum, quod quamvis non sit alius modus accipiendo generales
              modos, tamen est secundum aliquem specialem modum, inquantum secundum specialem usum
              gratiae assimilat sibi illum ad quem fit missio. Vel etiam est in eo pleniori modo; et
              hoc sufficit ad missionem quantum ad secundam opinionem.</p>
            <p xml:id="ta-l1d15q5-d1e3613">Ad secundum dicendum, quod revocare aberrantem accidit missioni ex parte ejus ad quem
              fit missio qui est in culpa. Missio enim determinat terminum ad quem, ut scilicet per
              missionem gratia conferatur; non autem ex ratione missionis determinatur terminus a
              quo, sive sit status culpae, sive sit status naturalium tantum, vel etiam status
              minoris gratiae. Vel dicendum, quod quamvis non revocet actu errantem, tamen gratia
              facit ne erret, et haec est quaedam revocatio ab errore.</p>
          </div>
          <div xml:id="ta-l1d15q5-Dd1e3617">
            <head xml:id="ta-l1d15q5-Hd1e3619">Quaestiuncula 3</head>
            <p xml:id="ta-l1d15q5-d1e3622">Ad id quod ulterius quaeritur de Angelis et beatis, dicendum, quod visio quae est
              essentialis beatitudini, et caritas et hujusmodi quae pertinent ad praemium
              substantiale, non augentur in eis ex quo jam beati sunt effecti; sed per hoc non
              tollitur quin aliquae revelationes novae fiant in eis, cum quantumcumque perficiatur
              eorum cognitio, in infinitum a Dei cognitione excedatur; et secundum illas novas
              revelationes consurgunt ad Dei amorem, non quidem ut magis ament, sed ut sub alia
              ratione eorum amor dirigatur in Deum.</p>
            <p xml:id="ta-l1d15q5-d1e3625">Dicendum igitur ad primum, quod Angelis facta est missio filii et spiritus sancti in
              ipsa collatione gratiae vel gloriae. Ulterius etiam fit ad eos missio filii et
              spiritus sancti, postquam beati sunt effecti, secundum novas revelationes et novos
              modos amandi. Et per hoc patet responsio ad primum. Quia quamvis non fiat ad eos
              missio secundum augmentum gratiae intensive, fit tamen, secundum quod quodammodo eorum
              gratia extensive ad plura augetur ex novis revelationibus.</p>
            <p xml:id="ta-l1d15q5-d1e3628">Ad secundum dicendum, quod in eadem missione non est idem nuntius et ad quem fit
              missio; sed in diversis non est inconveniens. Dico igitur, quod in missione divinarum
              personarum ad nos, Angeli sunt missi vel nuntii, non tamquam ipsi menti illabentes,
              sed per ministerium exterius. In missione vero quae fit ad eos, non sunt ipsi sicut
              nuntii, nisi forte secundum quod superiores Angeli cooperantur divinis personis in
              illuminatione inferiorum. Sed tamen non erit abire in infinitum: quia est devenire ad
              supremos Angelos, qui immediate lumen divinae revelationis recipiunt.</p>
          </div>
          <div xml:id="ta-l1d15q5-Dd1e3632">
            <head xml:id="ta-l1d15q5-Hd1e3634">Quaestiuncula 4</head>
            <p xml:id="ta-l1d15q5-d1e3637">Ad id quod ulterius quaeritur de Christo, dicendum, quod non est dubium quin ad
              humanam naturam in Christo missus sit Dei filius missione visibili quae est in carnem.
              Sed utrum ad Christum, secundum quod homo est, mittatur filius invisibiliter, vel
              spiritus sanctus visibiliter vel invisibiliter, dubium est. Quidam enim dicunt, quod
              ad ipsum nulla invisibilis missio facta est. Cujus rationem assignant, quia Christus
              ab initio conceptionis suae plenus fuit omni gratia: unde gratia in eo nullo modo fuit
              augmentata. Et ideo neque ratione collationis gratiae, neque ratione augmenti potest
              ad eum fieri missio invisibilis. Sed missio visibilis spiritus sancti ad ipsum facta
              est, ad manifestationem interioris gratiae et non alicujus missionis interioris quae
              aliquam novitatem in gratia importaret. Alii dicunt, et verius, ut videtur, quod ad
              animam Christi facta est missio invisibilis in collatione gratiae quam in initio suae
              conceptionis accepit; sed postmodum nulla missio ad eum facta est, quia nulla circa
              ipsius gratiam innovatio facta est.</p>
            <p xml:id="ta-l1d15q5-d1e3640">Ad primum ergo dicendum, quod humana natura quamvis tempore non fuerit ante unionem,
              tamen prius est ipsam considerare secundum intellectum in se quam ut unitam; et ideo
              ad ipsam fit missio filii per gratiam unionis, quae dicitur missio in carnem.
              Similiter etiam secundum quod intelligitur unita, adhuc est distans a divina natura
              secundum conditionem naturae, quamvis non secundum unitatem personae; et ideo ad
              naturam humanam etiam unitam potest fieri missio per gratiam invisibilem in mentem,
              quamvis tempore natura gratiam non praecedat.</p>
            <p xml:id="ta-l1d15q5-d1e3643">Ad secundum dicendum, quod sanctificare est sanctum facere. Sanctum autem facere
              contingit dupliciter: vel ex non sancto, vel ex sancto. Ex non sancto dupliciter: vel
              privative, idest quod primum fuerit natum habere sanctitatem non habens, et sic
              sanctificari non convenit Christo; vel negative, et sic convenit Christo ex non sancto
              fieri sanctum secundum humanam naturam, quae prius quam esset, sancta non erat; et hoc
              sufficit ad rationem missionis. Ex sancto autem fieri sanctum, est dupliciter: vel ex
              minus sancto facere magis sanctum, et in tali sanctificatione adhuc salvatur ratio
              missionis, sed talis sanctificatio vel missio Christo non competit; vel secundum
              continuationem sanctitatis, ut sit sanctificari, in sanctitate continuari. Sed hoc
              proprie non dicitur. Unde haec sanctificatio non sufficit ad rationem missionis, quia
              non ponitur aliqua innovatio; quamvis talis sanctificatio Christo conveniat, ut ipse
              dicit Joan. 17, 19: <quote xml:id="ta-l1d15q5-Qd1e3645">ego pro eis sanctifico meipsum</quote>.</p>
            <p xml:id="ta-l1d15q5-d1e3649">Ad tertium, secundum aliam opinionem, potest dici, quod non omnis datio est missio,
              sed illa quae fit alicui praeexistenti; quamvis hoc non multum habeat rationis.</p>
            <p xml:id="ta-l1d15q5-d1e3653">Ad quartum patet responsio per praedicta, in corp. art.</p>
          </div>
        </div>
        <div xml:id="ta-l1d15q5-Dd1e3658" type="articulus">
          <head xml:id="ta-l1d15q5-Hd1e3660">Articulus 2</head>

          <head xml:id="ta-l1d15q5-Hd1e3663" type="question-title">Utrum missio invisibilis fuerit plenior post incarnationem quam
            ante</head>

          <p xml:id="ta-l1d15q5-d1e3666">Ad secundum sic proceditur. Videtur quod missio invisibilis non plenior fuerit post
            incarnationem quam ante. Missio enim fit per quamdam irradiationem divinae bonitatis in
            donis gratiae gratum facientis. Sed sol corporalis, cui bonitatem divinam Dionysius
            assimilat, semper aequaliter irradiat. Ergo videtur quod missio omni tempore aequaliter
            fiat.</p>
          <p xml:id="ta-l1d15q5-d1e3669">Praeterea, Augustinus dicit, quod caelibatus Joannis non praefertur conjugio Abrahae,
            et ita videtur quod sancti novi testamenti non sint majoris meriti quam sancti veteris
            testamenti. Sed plenitudo missionis attenditur secundum copiam gratiae, quae est
            principium merendi. Ergo videtur quod non plenius sit facta post incarnationem quam
            ante. Hoc etiam videtur, quod sancti veteris testamenti proponuntur nobis in exemplum
            perfectae virtutis, sicut patet ad Hebr. 11, ut Job proponitur in exemplum patientiae,
            Abraham in exemplum fidei; et sic de aliis.</p>
          <p xml:id="ta-l1d15q5-d1e3672">Contra <ref xml:id="ta-l1d15q5-Rc1a1a1" corresp="#ta-l1d15q5-Qd1e3677">Augustinus</ref>, exponens illud <ref xml:id="ta-l1d15q5-Rcbh123" corresp="#ta-l1d15q5-Qd1e3674">Joan. 7, 39</ref>: <quote xml:id="ta-l1d15q5-Qd1e3674" source="http://scta.info/resource/io7_39@12-20">nondum erat spiritus datus, quia
              Jesus nondum erat glorificatus</quote> ait: <quote xml:id="ta-l1d15q5-Qd1e3677" source="http://scta.info/resource/adt-l4-d1e646@102-130">quomodo hoc intelligitur nisi quod
              illa datio spiritus vel missio futura erat qualis nunquam ante fuerat? Non enim antea
              nulla erat, sed non talis erat</quote>. Ergo videtur quod post incarnationem plenior
            fuerit.</p>
          <p xml:id="ta-l1d15q5-d1e3682">Respondeo dicendum, quod de missione possumus loqui dupliciter: vel ex parte ipsius
            mittentis, et sic cum apud ipsum nulla sit transmutatio, aequalis fit missio in omni
            tempore; nisi forte secundum praedeterminationem sapientiae et praescientiae suae,
            secundum quod praeordinavit sine sui mutatione, secundum diversas congruitates temporum,
            aliquid uno tempore facere, et non alio: vel ex parte eorum ad quos fit missio; et sic
            illi qui magis sunt parati ad perceptionem gratiae, pleniorem gratiam consequuntur.
            Dicendum igitur, quod quia per adventum Christi remotum est obstaculum antiquae
            damnationis, totum humanum genus effectum est paratius ad perceptionem gratiae quam
            ante: tum propter solutionem pretii, et victoriam Diaboli; tum etiam propter doctrinam
            Christi, per quam clarius nobis innotescunt divina. Et ideo, loquendo communiter,
            plenior facta est missio post incarnationem quam ante, quia de plenitudine ejus omnes
            accepimus. Sed verum est quod ad aliquas speciales personas est in veteri testamento
            plenissima facta missio secundum perfectionem virtutis; et ipsi tamen de plenitudine
            Christi acceperunt, inquantum in fide mediatoris salvati sunt, secundum Augustinum.</p>
          <p xml:id="ta-l1d15q5-d1e3685">Ad primum igitur dicendum, quod illa ratio procedit ex parte ipsius mittentis, qui,
            quantum in se est, semper aequaliter se habet ad gratiam conferendam.</p>
          <p xml:id="ta-l1d15q5-d1e3688">Ad secundum dicendum, quod sancti veteris testamenti dupliciter possunt considerari:
            vel quantum ad gratiam personalem, et sic per fidem mediatoris consecuti sunt gratiam
            aeque plenam his qui sunt in novo testamento et multis plus et multis minus; vel
            secundum statum naturae illius temporis, et sic cum adhuc continerentur obnoxii divinae
            sententiae pro peccato primi parentis, nondum soluto pretio, erat in eis aliquod
            impedimentum, ut non ad eos ita plena missio fieret, sicut fit in novo testamento etiam
            per traductionem in gloriam, in qua omnis perfectio naturae amovetur.</p>
        </div>
        <div xml:id="ta-l1d15q5-Dd1e3692" type="articulus">
          <head xml:id="ta-l1d15q5-Hd1e3694">Articulus 3</head>

          <head xml:id="ta-l1d15q5-Hd1e3697" type="question-title">Utrum per missionem invisibilem efficimur ne simus in hoc
            mundo</head>

          <p xml:id="ta-l1d15q5-d1e3700">Ad tertium sic proceditur. Videtur quod per missionem invisibilem efficimur quod non in
            hoc mundo simus. Qui enim est in caelis, non est in mundo. Sed apostolus in persona
            omnium sanctorum dicit, Phil. 3, 20: <quote xml:id="ta-l1d15q5-Qd1e3702">nostra conversatio in caelis est</quote>.
            Ergo videtur quod sancti ad quos fit missio, non sint in mundo.</p>
          <p xml:id="ta-l1d15q5-d1e3706">Item, Augustinus dicit, quod anima verius est ubi amat, quam ubi est. Sed esse
            essentialiter in aliquo, est verissimus modus essendi in eo. Ergo sancti essentialiter
            sunt in caelestibus, quae amant.</p>
          <p xml:id="ta-l1d15q5-d1e3709">Praeterea, cum anima fit substantia incorporalis, non determinatur ad locum nisi per
            accidens. Ibi ergo erit anima essentialiter ubi est per accidens. Sed in suo objecto est
            anima per accidens sicut in sua materia. Ergo essentialiter est ubi est suum
            objectum.</p>
          <p xml:id="ta-l1d15q5-d1e3713">Praeterea, nos dicimus Angelos esse in aliquo loco, propter hoc quod ibi operantur. Sed
            operatio animae est circa objectum. Ergo anima essentialiter est ubi est suum
            objectum.</p>
          <p xml:id="ta-l1d15q5-d1e3716">Contra, forma nunquam excedit id cujus est forma. Sed anima est forma essentialis
            corporis. Ergo non est essentialiter nisi ubi est corpus. Corpus autem nunquam est extra
            mundum, quamdiu vivimus. Ergo missio invisibilis non facit nos in hoc mundo non
            esse.</p>
          <p xml:id="ta-l1d15q5-d1e3719">Respondeo dicendum, quod anima nostra comparatur ad duo: scilicet ad corpus, cui dat
            esse substantiale, per quod etiam ipsa est; non enim est aliud animae esse quam hoc quod
            corpori dat, ut supra dictum est, dist. 8, quaest. 5, art. 2. Comparatur etiam ad
            objectum suum, a quo recipit esse secundum perfectionem secundam, quod est esse
            accidentale. Et ideo anima essentialiter est ubi est corpus suum ad quod habet
            essentialem relationem. Ubi autem est objectum suum, non est essentialiter, sed solum
            per quamdam conformitatem: prout dicitur quod scientia est assimilatio scientis ad rem
            scitam. Et hoc modo intelligitur quod dicitur in littera: <quote xml:id="ta-l1d15q5-Qd1e3721">secundum quod aliquod
              aeternum mente percipimus, non in hoc mundo sumus</quote>; quia non conformatur
            affectus noster et intellectus mundanis rebus et caducis, sed caelestibus et aeternis;
            et sic etiam intelligendum est quod apostolus dicit: <quote xml:id="ta-l1d15q5-Qd1e3724">nostra conversatio in caelis
              est</quote>.</p>
          <p xml:id="ta-l1d15q5-d1e3728">Unde patet responsio ad primum.</p>
          <p xml:id="ta-l1d15q5-d1e3731">Ad secundum dicendum, quod quamvis esse substantiale animae sit in conjunctione ad
            corpus, tamen tota nobilitas ipsius est, secundum quod per actus suos nobilissimos suis
            perfectionibus conjungitur. Et ideo Augustinus dicit animam verius esse ubi amat, quia
            ibi est secundum suum nobilius esse, quod est secundum perfectionem ultimam.</p>
          <p xml:id="ta-l1d15q5-d1e3734">Ad tertium dicendum, quod locus non convenit animae nisi per accidens: tamen ad hoc
            quod in loco essentialiter esse dicatur, oportet quod etiam essentialiter conjungatur
            ei, ratione cujus sibi locus attribuitur. Sed anima non conjungitur objecto suo
            essentialiter, sed tantum secundum similitudinem ipsius receptam in anima: quia lapis
            non est in anima, sed species lapidis, secundum philosophum: cui etiam speciei, sive
            intentioni, conjungitur anima, non quantum ad esse primum, quod est substantiale, sed
            quantum ad esse secundum, quod est esse accidentale. Et ideo ratione objecti sui non
            dicitur anima essentialiter esse in loco.</p>
          <p xml:id="ta-l1d15q5-d1e3738">Ad quartum dicendum, quod operatio Angeli in res corporales est operatio activa; et
            ideo oportet quod per virtutem suam, quae non separatur ab essentia sua, conjungatur
            corpori in quod operatur, sicut motor mobili. Sed operatio animae intellectualis in rem
            quam cognoscit et diligit, est operatio non activa, sed receptiva; et ideo non oportet
            quod conjungatur ei essentialiter, sed quod intentio illius recipiatur in ipsa
            anima.</p>
        </div>
        <div xml:id="ta-l1d15q5-Dd1e3743">
          <head xml:id="ta-l1d15q5-Hd1e3745">Expositio textus</head>
          <p xml:id="ta-l1d15q5-d1e3748"><quote xml:id="ta-l1d15q5-Qd1e3749" source="http://scta.info/resource/pll1d15c7-d1e3477@17-22">Secundum quam etiam missus posset dici</quote>, quia ex hoc ipso quod filius a
            patre est, convenientiam habet ut ab eo mittatur, ut missio non secundum actum missionis
            intelligatur, sed secundum aptitudinem ad missionem. <quote xml:id="ta-l1d15q5-Qd1e3752" source="http://scta.info/resource/adt-l4-d1e640@24-31 http://scta.info/resource/pll1d15c7-d1e3489@79-86"><!-- formal source is augustine, but material source is Lombard -->Et tunc unicuique mittitur,
              cum a quoquam cognoscitur</quote>. Hoc intelligendum est non tantum de cognitione
            speculativa, sed quae est etiam quodammodo experimentalis; quod ostendit hoc quod
            sequitur: <quote xml:id="ta-l1d15q5-Qd1e3755" source="http://scta.info/resource/adt-l4-d1e640@32-33 http://scta.info/resource/pll1d15c7-d1e3489@87-88">atque percipitur</quote>, quod proprie experientiam in dono percepto
            demonstrat. Dicitur autem anima rationalis in Deum proficiens quantum ad statum viae,
            perfecta in Deo quantum ad statum patriae, ubi utraque missio complebitur propter
            perfectam cognitionem et perfectum amorem. <quote xml:id="ta-l1d15q5-Qd1e3758">Quomodo quotidie mittitur ad
              sanctos</quote>. Non quod ei qui gratiam habet, quotidie missio fiat: sed per hoc
            ostenditur nullum tempus esse determinatum missioni spiritus sancti vel filii, ad quod
            divina liberalitas coarctetur. <quote xml:id="ta-l1d15q5-Qd1e3761">Pater enim est (...) principium totius
              divinitatis</quote>. Hoc potest exponi dupliciter: primo ut in totalitate deitatis
            perfectio designetur; et sic principium totius deitatis pater dicitur, inquantum est
            principium filii, in quo est perfecta deitas. Sed hoc intentioni Augustini non competit:
            quia per hunc modum etiam filius totius divinitatis principium diceretur; quia spiritus
            sanctus, cujus est principium, perfectam divinitatem habet. Unde melius exponitur ut
            designetur totalitas divinarum personarum quantum ad numerum; ut sic intelligatur
            principium totius divinitatis, quia in omnibus personis divinis ipse est principium, non
            quod sui principium sit, sicut et fundamentum dicitur principium totius domus, quamvis
            non sui ipsius. Ideo vero melius dicitur principium deitatis quam divinitatis, quia
            divinum a Deo denominatur; unde divinitas importat participatam deitatem et non per
            essentiam, qualiter in Deo est.</p>
        </div>
      </div>
    </body>
  </text>
</TEI>
