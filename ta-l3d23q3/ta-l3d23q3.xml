<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum III, Distinctio 23, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum III, Distinctio 23, Quaestio 3</title>
          <date when="2016-03-13">March 13, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-13">March 13, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="87va" select="dd"/>
      </div>
    </front>
    <body>
      <div xml:id="ta-l3d23q3">
        <head xml:id="ta-l3d23q3-Hd1e97">Librum III, Distinctio 23, Quaestio 3</head>
        <head xml:id="ta-l3d23q3-Hd1e100" type="questionTitle">De formatione fidei</head>
        <div xml:id="ta-l3d23q3-Dd1e103">
          <head xml:id="ta-l3d23q3-Hd1e105">Prooemium</head>
          <p xml:id="ta-l3d23q3-d1e108">Deinde quaeritur de formatione fidei; et circa hoc quaeruntur quatuor: 1 utrum fides
            per caritatem formetur; 2 utrum fides informis sit donum Dei; 3 utrum sit in Daemonibus;
            4 utrum remaneat caritate adveniente.</p>
        </div>
        <div xml:id="ta-l3d23q3-Dd1e112" type="articulus">
          <head xml:id="ta-l3d23q3-Hd1e114">Articulus 1</head>
          <head xml:id="ta-l3d23q3-Hd1e117" type="questionTitle">Utrum fides formetur per caritatem</head>
          <div xml:id="ta-l3d23q3-Dd1e120">
            <head xml:id="ta-l3d23q3-Hd1e122">Quaestiuncula 1</head>
            <p xml:id="ta-l3d23q3-d1e125">Ad primum sic proceditur. Videtur quod fides non formetur per caritatem. Formae enim
              est praecedere, cum sit principium rei. Sed caritas est posterior fide, ut dictum est.
              Ergo fides non formatur per caritatem.</p>
            <p xml:id="ta-l3d23q3-d1e128">Praeterea, omnis res habet speciem a propria forma. Sed fides secundum suam speciem
              differt a caritate. Ergo caritas non est forma fidei.</p>
            <p xml:id="ta-l3d23q3-d1e131">Praeterea, unius rei non sunt diversae formae. Sed fides formatur per gratiam. Ergo
              non formatur per caritatem.</p>
            <p xml:id="ta-l3d23q3-d1e134">Sed contra, fides sine caritate non potest elicere actum meritorium, quem caritate
              veniente elicit. Ergo caritas dat fidei aliquam vim; et ita videtur eam aliquo modo
              formare.</p>
            <p xml:id="ta-l3d23q3-d1e138">Praeterea, forma rei est decor ejus. Sed fides fit decora, ut Deus eam acceptet, per
              caritatem. Ergo caritas format fidem.</p>
          </div>
          <div xml:id="ta-l3d23q3-Dd1e142">
            <head xml:id="ta-l3d23q3-Hd1e144">Quaestiuncula 2</head>
            <p xml:id="ta-l3d23q3-d1e147">Ulterius. Videtur quod fides informis sit virtus. Quia dicit Augustinus in Lib. de
              vera Innoc., quod ceterae virtutes praeter caritatem possunt inesse bonis et malis.
              Ergo fides, secundum quod est virtus, potest esse in malis. Sed fides quae est in
              malis, est informis. Ergo fides informis est virtus.</p>
            <p xml:id="ta-l3d23q3-d1e150">Praeterea, virtus est circa difficilia, et ex hoc habet laudem, ut dicit philosophus.
              Sed difficillimum est credere articulos fidei; unde <name ref="#Augustine">Augustinus</name> dicit et habetur in
              sequenti distinctione, quod laus fidei est credere quae non videt. Ergo videtur quod
              fides informis, quae omnes articulos credit, sit virtus.</p>
            <p xml:id="ta-l3d23q3-d1e156">Praeterea, nihil opponitur vitio, nisi sit virtus, aut vitium. Sed infidelitatis
              vitio opponitur fides informis. Cum ergo fides informis non sit vitium, videtur quod
              sit virtus.</p>
            <p xml:id="ta-l3d23q3-d1e159">Sed contra, fides informis est mortua, ut dicitur Jacob. 1. Sed nihil mortuum habet
              rationem virtutis. Ergo fides informis non est virtus.</p>
            <p xml:id="ta-l3d23q3-d1e163">Praeterea, virtute nullus male utitur, ut dicit Augustinus. Sed fide informi aliquis
              male utitur. Ergo fides informis non est virtus.</p>
          </div>
          <div xml:id="ta-l3d23q3-Dd1e167">
            <head xml:id="ta-l3d23q3-Hd1e169">Quaestiuncula 3</head>
            <p xml:id="ta-l3d23q3-d1e172">Ulterius. Videtur quod fides formata et informis differant specie. Quia, ut dicit
              philosophus 5 Metaph., quaecumque differunt genere, differunt et specie. Sed fides
              formata et informis differunt genere: quia fides formata est virtus, non autem fides
              informis. Ergo fides formata et informis differunt specie.</p>
            <p xml:id="ta-l3d23q3-d1e175">Praeterea, species rei est de forma sua. Sed fidei forma est caritas. Ergo fides
              informis non est illius speciei cujus est fides formata.</p>
            <p xml:id="ta-l3d23q3-d1e178">Praeterea, ejusdem formae secundum speciem est idem actus secundum speciem. Sed fidei
              formatae actus est credere in Deum, non autem fidei informis. Ergo fides formata et
              informis differunt specie.</p>
            <p xml:id="ta-l3d23q3-d1e181">Sed contra, habitus diversificantur ex actibus et objectis. Sed fides informis et
              formata non differunt quantum ad objectum proprium fidei, quod est veritas una. Ergo
              fides formata et informis non differunt specie.</p>
            <p xml:id="ta-l3d23q3-d1e185">Praeterea, illud quod est extra essentiam rei, non variat speciem, sicut lumen
              adveniens aeri in corpore lucenti. Sed caritas est habitus separatus a fide per
              essentiam. Ergo fides formata caritate non differt specie a fide informi.</p>
          </div>
          <div xml:id="ta-l3d23q3-Dd1e190">
            <head xml:id="ta-l3d23q3-Hd1e192">Quaestiuncula 1</head>
            <p xml:id="ta-l3d23q3-d1e195">Respondeo dicendum ad primam quaestionem, quod in agentibus ordinatis fines agentium
              secundorum ordinantur ad finem agentis primi sicut totum universum ordinatur ad primum
              bonum, quod est Deus, ut dicit philosophus, sicut exercitus ad bonum ducis; et ideo
              actio primi agentis est et prior et posterior. Prior in movendo: quia actiones omnium
              secundorum agentium fundantur super actionem primi agentis, quae cum sit una,
              communiter omnes firmans, specificatur ejus effectus in hoc et in illo secundum
              exigentiam illius; sicut uno praecepto ducis praecipientis bellum unus accipit
              gladium, alius parat equum, et sic de aliis. Est autem posterior in utendo aliorum
              actibus ad finem proprium; et sic omnes actiones aliorum agentium modificantur per
              actionem primi agentis. Cum ergo in viribus animae voluntas habeat locum primi
              motoris, actus ejus est prior quodammodo actibus aliarum virium, inquantum imperat eos
              secundum intentionem finis ultimi, et utitur eis in consecutione ejusdem. Et ideo
              vires motae a voluntate, duo ab ea recipiunt. Primo formam aliquam ipsius secundum
              quod omne movens et agens imprimit suam similitudinem in motis et patientibus ab eo.
              Haec autem forma vel est secundum formam ipsius voluntatis, secundum quod omnes vires
              motae a voluntate libertatem ab ea participant; vel est secundum habitum perficientem
              voluntatem, qui est caritas; et sic omnes habitus qui sunt in viribus motis a
              voluntate perfecta, participant formam caritatis. Haec tamen forma quam a voluntate
              vires motae participant, est omnibus communis; unde praeter eam habitus, qui sunt
              perfectiones earum, habent speciales formas, secundum quod congruit potentiae quam
              perficiunt, per comparationem ad actus et objecta. Secundo recipiunt a voluntate
              consummationem in fine; et sic caritas dicitur finis aliarum virtutum, inquantum per
              eam fini ultimo conjunguntur. Quia ergo fides, ut dictum est, est in intellectu
              secundum quod movetur a voluntate; ideo per caritatem, quae est perfectio voluntatis,
              formatur forma communis sibi et aliis virtutibus; tamen praeter eam habet formam
              specialem ex ratione proprii objecti, et potentiae in qua est: et similiter
              consummationem per caritatem recipit.</p>
            <p xml:id="ta-l3d23q3-d1e198">Ad primum ergo dicendum, quod fides simpliciter caritatem praecedit: quia velle, quod
              ad fidem exigitur, sine caritate esse potest: sed fides formata caritatem
              sequitur.</p>
            <p xml:id="ta-l3d23q3-d1e201">Ad secundum dicendum, quod omnes virtutes conveniunt in fine; unde earum actus non
              differunt secundum modum illum quem recipiunt ex ordine ad finem, quem modum dat eis
              caritas, sed secundum modum quem habent ex natura potentiae et objecto proprio; et
              ideo secundum hanc etiam formam distinguitur a caritate fides; et secundum hanc non
              formatur ab ea.</p>
            <p xml:id="ta-l3d23q3-d1e204">Ad tertium dicendum, quod fides formatur a gratia mediante caritate: quia inquantum
              actus fidei est ex caritate, secundum hoc est Deo acceptus.</p>
          </div>
          <div xml:id="ta-l3d23q3-Dd1e208">
            <head xml:id="ta-l3d23q3-Hd1e210">Quaestiuncula 2</head>
            <p xml:id="ta-l3d23q3-d1e213">Ad secundam quaestionem dicendum, quod virtutis est facere actum perfectum. Actus
              autem potentiae motae ab alia potentia non potest esse perfectus nisi et superior
              potentia sit perfecta per habitum, ut non deficiat in dirigendo vel movendo, et
              inferior, ut non deficiat in exequendo; sicut patet in actu concupiscibilis, qui ad
              hoc quod sit perfectus, requiritur quod concupiscibilis sit perfecta per habitum
              temperantiae et ratio per habitum prudentiae: quod si desit prudentia in ratione,
              quantumcumque sit dispositio in concupiscibili ad actum temperantiae, virtutis
              rationem non habebit, ut dicit philosophus. Quia ergo credere est actus intellectus,
              secundum quod est motus a voluntate; ad hoc quod iste actus perfectus sit, oportet
              quod intellectus perfectus sit per lumen fidei, et voluntas sit perfecta per habitum
              caritatis; et ideo informis fides non habet actum perfectum, et ideo non potest esse
              virtus.</p>
            <p xml:id="ta-l3d23q3-d1e216">Ad primum ergo dicendum, quod Augustinus large accipit nomen virtutis pro quacumque
              dispositione inclinante ad actum quo bonum agitur.</p>
            <p xml:id="ta-l3d23q3-d1e219">Ad secundum dicendum, quod ad hoc quod sit virtus non solum oportet quod homo faciat
              ea quae sunt virtutis, ut quod faciat justa vel fortia, sed quod faciat eo modo quo
              virtuosus facit; quamvis etiam aliquo modo ex hoc quod facit ea quae virtutis sunt,
              laudari possit. Hic autem modus, ut ex dictis patet, deficit in actu fidei informis;
              et ideo non est virtus.</p>
            <p xml:id="ta-l3d23q3-d1e222">Ad tertium dicendum, quod etiam dispositio ad virtutem opponitur vitio; unde non
              oportet quod fides informis quae infidelitati opponitur, sit virtus.</p>
          </div>
          <div xml:id="ta-l3d23q3-Dd1e226">
            <head xml:id="ta-l3d23q3-Hd1e228">Quaestiuncula 3</head>
            <p xml:id="ta-l3d23q3-d1e231">Ad tertiam quaestionem dicendum, quod differentia habituum pensanda est ex actibus.
              Contingit autem aliquos actus dupliciter considerari: vel secundum speciem naturae,
              vel secundum speciem moris: et quandoque conveniunt secundum speciem quantum ad unum
              dictorum, et differunt secundum aliud; sicut occidere nocentem et innocentem non
              differunt secundum speciem naturae, sed secundum speciem moris: quia unum est actus
              vitii, scilicet homicidii, alterum actus virtutis, sive justitiae: sed occidere
              latronem et liberare innocentem, sunt actus diversi secundum speciem naturae, et
              conveniunt secundum speciem moris, quia sunt actus justitiae. Si ergo actus fidei
              formatae et informis considerentur secundum speciem naturae, sic sunt idem specie,
              quia speciem naturalem habet actus ex objecto proprio. Si autem considerentur secundum
              esse moris, tunc differunt secundum completum et incompletum in eadem specie; sicut
              actus quo facit justa non ut justus, et quo facit justa ut justus. Et similiter fides
              formata et informis in specie naturae sunt penitus idem; sed in specie moris
              differunt, non quasi in diversis speciebus existentes, sed sicut perfectum et
              imperfectum in eadem specie, sicut dispositio et habitus virtutis.</p>
            <p xml:id="ta-l3d23q3-d1e234">Ad primum ergo dicendum, quod virtus est genus fidei secundum esse moris; a quo tamen
              non penitus fides informis est aliena, sed est sicut imperfectum in illo genere.</p>
            <p xml:id="ta-l3d23q3-d1e237">Ad secundum dicendum, quod a forma quam habet virtus ex ratione potentiae et objecti
              proprii, habet speciem naturae; sed speciem moris habet a forma quam habet a potentia
              movente et dirigente: et ideo non sequitur quod differant specie, nisi sicut dictum
              est.</p>
            <p xml:id="ta-l3d23q3-d1e240">Ad tertium dicendum, quod, sicut supra dictum est, per illa tria unus numero actus
              designatur quantum ad diversa: unde aliquid est in actu fidei formatae quod non est in
              actu fidei informis; non tamen est penitus alius.</p>
          </div>
        </div>
        <div xml:id="ta-l3d23q3-Dd1e245" type="articulus">
          <head xml:id="ta-l3d23q3-Hd1e247">Articulus 2</head>
          <head xml:id="ta-l3d23q3-Hd1e250" type="questionTitle">Utrum fides informis sit donum Dei, vel habitus
            acquisitus</head>
          <p xml:id="ta-l3d23q3-d1e253">Ad secundum sic proceditur. Videtur quod fides informis non sit donum Dei, sed habitus
            acquisitus. <name ref="#Augustine">Augustinus</name> enim dicit, quod per scientiam fides acquiritur, nutritur, et
            defenditur. Sed nullus habitus acquisitus per scientiam aliquam est donum Dei, quasi
            habitus infusus. Ergo fides informis non est habitus infusus.</p>
          <p xml:id="ta-l3d23q3-d1e259">Praeterea, Rom. 11 dicitur, quod fides ex auditu est; et <ref xml:id="ta-l3d23q3-Rd1e261"><title ref="#io">Joan.</title> 20, 29,</ref> dicitur <name>Thomae</name>:
              <quote xml:id="ta-l3d23q3-Qd1e269" ana="#io20_29">quia vidisti me, credidisti</quote>; et <ref xml:id="ta-l3d23q3-Rd1e272"><title ref="#io">Joan.</title> 4, 16:</ref> <quote xml:id="ta-l3d23q3-Qd1e277" ana="#io4_16">voca virum
              tuum</quote>; Glossa, intellectum ad credendum; et Augustinus dicit, quod nullus
            credit nisi volens. Ex quibus omnibus habetur quod fides est ex aliquo quod in nobis
            est. Sed omne tale est habitus acquisitus. Ergo fides est habitus acquisitus.</p>
          <p xml:id="ta-l3d23q3-d1e281">Praeterea, philosophi crediderunt Deum omnipotentem. Sed non habuerunt habitum
            infusum.</p>
          <p xml:id="ta-l3d23q3-d1e285">Praeterea, habitus per seipsum est sufficiens ad movendum potentiam in actum. Sed in
            actum fidei homo fidelis non potest, nisi instruatur. Ergo fides est habitus
            acquisitus.</p>
          <p xml:id="ta-l3d23q3-d1e288">Praeterea, <quote xml:id="ta-l3d23q3-Qd1e290" ana="#deut33_4">Dei perfecta sunt opera</quote>; <ref xml:id="ta-l3d23q3-Rd1e293"><title ref="#deut">Deuteron.</title> 33, 4.</ref> Sed fides informis
            est quid imperfectum. Ergo non est a Deo.</p>
          <p xml:id="ta-l3d23q3-d1e299">Praeterea, actio peccati non dicitur esse a Deo, propter deformitatem quam habet
            annexam, quae a Deo non est. Sed ex hoc ipso quod fides informis est, habet quamdam
            deformitatem. Ergo fides informis non est a Deo.</p>
          <p xml:id="ta-l3d23q3-d1e302">Sed contra, <ref xml:id="ta-l3d23q3-Rd1e304"><title ref="#Icor">1 Corinth.</title> 13, 2:</ref> <quote xml:id="ta-l3d23q3-Qd1e309" ana="#Icor13_2">si habuero omnem fidem</quote>, dicit Glossa, quod
            fides quae est sine caritate, donum Dei est: quia etiam in malis sunt multa dona Dei.
            Ergo informis fides est a Deo infusa.</p>
          <p xml:id="ta-l3d23q3-d1e313">Praeterea, nullus potest in his quae sunt supra naturam, nisi per aliquid divinitus
            datum. Sed aliquis habens fidem informem assentit his quae sunt supra naturam. Ergo
            oportet quod hoc fiat per aliquid divinitus infusum.</p>
          <p xml:id="ta-l3d23q3-d1e316">Praeterea, altiora sunt ea de quibus est fides, quam ea de quibus est prophetia. Sed
            prophetia non potest esse sine lumine infuso, sicut in bonis, similiter in malis. Ergo
            multo minus fides.</p>
          <p xml:id="ta-l3d23q3-d1e320">Respondeo dicendum, quod sicut supra dictum est, habitus ad hoc sunt necessarii, ut
            potentiae quae per naturam non sunt determinatae ad actum perfectum, determinentur per
            habitum. Contingit autem quandoque quod inferior potentia non est determinata ad actum
            illum perfectum, sed superior potentia determinatur ad ipsum; sicut concupiscibilis non
            est determinata ad tenendum medium in delectatione ex propria natura, sed ratio
            determinatur per naturam suam ad illud; et ideo habitus temperantiae acquiritur in
            concupiscibili ex vi superioris potentiae. Nulla autem potentia secundum suam naturam
            determinatur ad illa quae sunt supra naturam rationis nostrae, quorum est fides; et ideo
            ad hunc actum indigemus habitu, qui non est acquisitus: qui quidem in duobus nos
            adjuvat: in hoc scilicet quod intellectum facit facilem ad credendum credenda, contra
            duritiem, et discretum ad refutandum non credenda, contra errorem.</p>
          <p xml:id="ta-l3d23q3-d1e323">Ad primum ergo dicendum, quod habitus infusus similis est habitui innato: quia sicut
            naturalis habitus datur in creatione, ita infusus in reparatione. Naturalis autem
            habitus, sicut intellectus principiorum, indiget ut cognitio determinetur per sensum,
            quo acquisitus non indiget: quia dum acquiritur, per actum determinationem recipit. Et
            similiter oportet quod fidei habitus determinationem recipiat ex parte nostra: et
            quantum ad istam determinationem dicitur fides acquiri per scientiam theologiae, quae
            articulos distinguit; sicut habitus principiorum dicitur acquiri per sensum quantum ad
            distinctionem principiorum, non quantum ad lumen quo principia cognoscuntur.</p>
          <p xml:id="ta-l3d23q3-d1e326">Ad secundum dicendum, quod in fide quatuor considerantur; scilicet ipsum quod credendum
            est, ratio voluntatem determinans ad credendum, voluntas intellectui imperans,
            intellectus exequens: et secundum hoc fides quantum ad ejus determinationem, et quantum
            ad ejus actum qui in nobis est, quamvis habitus sit infusus, dicitur esse ex quatuor
            quae in nobis sunt. Quia quantum ad ipsum credendum dicitur esse ex auditu: quia
            determinatio credendorum fit in nobis per locutionem interiorem qua Deus nobis loquitur,
            vel vocem exteriorem. Quantum vero ad rationem, quae inducit voluntatem ad credendum,
            dicitur esse ex visione alicujus quod ostendit Deum esse qui loquitur in eo qui fidem
            annuntiat. Quantum vero ad imperium voluntatis dicitur fides esse ex voluntate. Quantum
            autem ad executionem intellectus, dicitur esse actus fidei ex intellectu.</p>
          <p xml:id="ta-l3d23q3-d1e329">Ad tertium dicendum, quod philosophi, proprie loquendo, non crediderunt Deum
            omnipotentem, sed sciverunt: quia demonstrative illud probaverunt. Sed si aliqui illud
            sine demonstratione crediderunt, non crediderunt illud quasi Deo dicenti hoc, sed alicui
            signo ex quo illud conjecturati sunt.</p>
          <p xml:id="ta-l3d23q3-d1e332">Ad quartum dicendum, quod non potest habitus infusus fidei in actum exire, nisi fides
            determinetur vel a Deo per revelationem, vel ab homine per doctrinam: et simile est de
            habitu principiorum.</p>
          <p xml:id="ta-l3d23q3-d1e335">Ad quintum dicendum, quod perfectio divinorum operum est ex ipso; sed quod sit in eis
            aliqua imperfectio, hoc accidit ex parte recipientis.</p>
          <p xml:id="ta-l3d23q3-d1e339">Ad sextum dicendum, quod in actu peccati non solum est defectus debitae circumstantiae,
            sed est ibi positio indebitae; et ideo non tantum est imperfectus, sed est etiam malus;
            et ideo peccatum non dicitur a Deo esse. Sed in actu fidei informis est defectus
            alicujus quod debet esse; non autem est ibi positio alicujus quod esse non debeat; et
            ideo actus ille est imperfectus, non autem malus; et propter hoc a Deo est actus, non
            autem defectus.</p>
        </div>
        <div xml:id="ta-l3d23q3-Dd1e344">
          <head xml:id="ta-l3d23q3-Hd1e346">Articulus 3</head>
          <head xml:id="ta-l3d23q3-Hd1e349" type="questionTitle">Utrum fides informis sit in Daemonibus</head>
          <div xml:id="ta-l3d23q3-Dd1e352">
            <head xml:id="ta-l3d23q3-Hd1e354">Quaestiuncula 1</head>
            <p xml:id="ta-l3d23q3-d1e357">Ad tertium sic proceditur. Videtur quod fides informis non sit in Daemonibus. Visio
              enim fidei est in speculo et in aenigmate, ut dicitur 1 Corinth. 13. Sed aenigmatica
              et specularis cognitio est in nobis ex hoc quod per sensum naturaliter cognitionem
              accipimus; quod non est in Daemonibus. Ergo in eis non potest esse fides informis.</p>
            <p xml:id="ta-l3d23q3-d1e360">Praeterea, fides informis est donum gratuitum, ut dictum est. Sed post peccatum,
              Angelo non est infusum aliquod donum gratuitum; ante autem in eis fides non erat, sed
              visio. Ergo non habent fidem informem.</p>
            <p xml:id="ta-l3d23q3-d1e363">Praeterea, actus fidei ex voluntate est. Sed nullus actus Daemonum ex voluntate
              deliberata procedens, bonus est, ut in 2 Lib., dist. 7, dictum est. Ergo cum actus
              fidei informis sit bonus, videtur quod non habeant fidem informem.</p>
            <p xml:id="ta-l3d23q3-d1e366">Sed contra <ref xml:id="ta-l3d23q3-Rd1e368"><title ref="#iac">Jacob.</title> 11, 19:</ref> <quote xml:id="ta-l3d23q3-Qd1e373" ana="#iac11_19">Daemones credunt, et contremiscunt</quote>.</p>
            <p xml:id="ta-l3d23q3-d1e378">Praeterea, Rom. 1, super illud: <quote xml:id="ta-l3d23q3-Qd1e380">ex fide in fidem</quote>, dicit Glossa:
                <quote xml:id="ta-l3d23q3-Qd1e383">fides informis Daemonum est</quote>.</p>
          </div>
          <div xml:id="ta-l3d23q3-Dd1e388">
            <head xml:id="ta-l3d23q3-Hd1e390">Quaestiuncula 2</head>
            <p xml:id="ta-l3d23q3-d1e393">Ulterius. Videtur quod in haereticis maneat fides informis. Ipsi enim credunt Deum
              trinum et unum, et Deum factum hominem. Sed haec sunt supra naturam. Cum ergo ea quae
              sunt supra naturam, non possint credi sine habitu fidei infuso, videtur quod in eis
              maneat fides infusa.</p>
            <p xml:id="ta-l3d23q3-d1e396">Praeterea, in scientiis ita est quod qui obliviscitur unum scibilium quae pertinent
              ad unam scientiam, adhuc manet habitus quantum ad alia scibilia. Sed fides est habitus
              articulorum. Ergo si aliquis haereticus discredit unum articulum, adhuc manet fides in
              eo quantum ad alium articulum.</p>
            <p xml:id="ta-l3d23q3-d1e399">Praeterea, fides informis est principium timoris servilis, qui est in Daemonibus vel
              haereticis. Ergo fides informis est in eis.</p>
            <p xml:id="ta-l3d23q3-d1e402">Sed contra, omnis habitus infusus expellitur per actum contrarium, sicut patet
              inducendo in aliis. Sed haereticus habet actum oppositum fidei. Ergo habitus fidei in
              eo non manet.</p>
            <p xml:id="ta-l3d23q3-d1e406">Praeterea, esset simul fidelis et infidelis quod est impossibile.</p>
          </div>
          <div xml:id="ta-l3d23q3-Dd1e410">
            <head xml:id="ta-l3d23q3-Hd1e412">Quaestiuncula 1</head>
            <p xml:id="ta-l3d23q3-d1e415">Respondeo dicendum ad primam quaestionem, quod de ratione fidei est quod credens
              assentiat aliquibus quae non videt nec secundum se, nec resolvere ea potest ad ea quae
              videt, sed inclinatur ad credendum ex aliqua ratione quae sufficit ad determinandum
              assensum in id quod creditur, quamvis non sufficiat ad inducendum ad visionem ejus
              quod creditur. Ratio autem haec inducens ad credendum potest sumi vel ex aliquo
              creato, sicut quando per aliquod signum inducimur ad aliquod credendum vel de Deo vel
              de aliis rebus; vel sumitur ab ipsa veritate increata, sicut credimus aliqua quae
              nobis divinitus dicta sunt per ministros. Et primo modo dicta fides cogit intellectum
              ad credendum per hoc quod non apparet aliquid contrarium; sed secundo modo intellectus
              non cogitur, sed ex voluntate inclinatur. Et primo modo est fides in Daemonibus,
              inquantum ex ipsa naturali cognitione simul, et ex miraculis quae vident supra naturam
              esse multo subtilius quam nos, coguntur ad credendum ea quae naturalem ipsorum
              cognitionem excedunt, non autem secundo modo.</p>
            <p xml:id="ta-l3d23q3-d1e418">Ad primum ergo dicendum, quod quamvis in intellectu Daemonis non sit obscuritas quae
              est in nobis ex sensu, est tamen obscuritas alia per hoc quod non possunt per
              cognitionem supernaturalem ad visionem veritatis pertingere, quam credere per aliqua
              signa compelluntur.</p>
            <p xml:id="ta-l3d23q3-d1e421">Ad secundum dicendum, quod fides quae est in eis non est habitus infusus, sed ex
              naturali cognitione procedit.</p>
            <p xml:id="ta-l3d23q3-d1e424">Ad tertium dicendum, quod in eis intellectus cogitur ad assentiendum; unde non omnino
              ex libera voluntate procedit.</p>
          </div>
          <div xml:id="ta-l3d23q3-Dd1e429">
            <head xml:id="ta-l3d23q3-Hd1e431">Quaestiuncula 2</head>
            <p xml:id="ta-l3d23q3-d1e434">Ad secundam quaestionem dicendum, quod sicut supra dictum est, fidei habitus infusus
              in duobus nos adjuvat, scilicet ut credamus quae credenda sunt, et ut eis quae non
              sunt credenda, nullo modo assentiamus. Primum autem homo potest ex ipsa aestimatione
              sine habitu infuso; sed secundum, scilicet ut discrete in haec et non in illa
              inclinetur, est ex habitu infuso tantum; quae quidem discretio est secundum quam non
              credimus omni spiritui: quae quia in haeretico non est, constat quod habitus fidei in
              ipso non manet. Et si aliqua credenda credat, hoc est ex ratione humana: si enim
              habitu fidei ad haec credenda inclinaretur, contraria fidei refutaret, sicut omnis
              habitus renititur eis quae contra illum habitum sunt.</p>
            <p xml:id="ta-l3d23q3-d1e437">Ad primum ergo dicendum, quod quamvis credant aliquid quod est supra naturam, non
              tamen credunt illud per habitum infusum quo dirigantur, sed per aestimationem
              humanam.</p>
            <p xml:id="ta-l3d23q3-d1e440">Ad secundum dicendum, quod habitus scientiae inclinat ad scibilia per modum rationis;
              et ideo potest habens habitum scientiae aliqua ignorare quae ad illum habitum
              pertinent. Sed habitus fidei cum non rationi innitatur, inclinat per modum naturae,
              sicut et habitus moralium virtutum, et sicut habitus principiorum; et ideo quamdiu
              manet, nihil contra fidem credit.</p>
            <p xml:id="ta-l3d23q3-d1e443">Ad tertium dicendum, quod ex illa aestimatione humana etiam in eis timor servilis
              causatur sicut in Daemonibus.</p>
          </div>
        </div>
        <div xml:id="ta-l3d23q3-Dd1e448" type="articulus">
          <head xml:id="ta-l3d23q3-Hd1e450">Articulus 4</head>
          <head xml:id="ta-l3d23q3-Hd1e453" type="questionTitle">Utrum fides informis evacuetur adveniente caritate</head>
          <div xml:id="ta-l3d23q3-Dd1e456">
            <head xml:id="ta-l3d23q3-Hd1e458">Quaestiuncula 1</head>
            <p xml:id="ta-l3d23q3-d1e461">Ad quartum sic proceditur. Videtur quod fides informis evacuetur caritate adveniente.
              1 Corinth. 13, 10: <quote xml:id="ta-l3d23q3-Qd1e463">cum venerit quod perfectum est, evacuabitur quod ex parte
                est</quote>, sicut veniente visione evacuabitur fides. Sed fides informis est
              imperfecta respectu fidei formatae. Ergo fides informis tollitur adveniente
              formata.</p>
            <p xml:id="ta-l3d23q3-d1e467">Praeterea, fides informis est principium timoris servilis. Sed adveniente caritate
              tollitur timor servilis. Ergo et fides informis.</p>
            <p xml:id="ta-l3d23q3-d1e470">Praeterea, gratia adveniens non habet minorem efficaciam in fideli quam in infideli.
              Sed in infideli totum fidei habitum causat. Ergo et in fideli qui habet fidem
              formatam. Sed fides formata et informis sunt unius speciei, ut patet ex dictis. Ergo
              cum duae formae unius speciei non possint simul esse in eodem subjecto, oportet quod
              adveniente caritate et gratia, fides informis tollatur.</p>
            <p xml:id="ta-l3d23q3-d1e473">Sed contra, dona infusa sunt permanentiora quam acquisita. Sed gratia adveniens non
              tollit habitus acquisitos. Ergo multo minus tollit habitum infusum fidei.</p>
            <p xml:id="ta-l3d23q3-d1e477">Praeterea, nihil corrumpitur nisi a suo contrario. Sed fides informis non
              contrariatur gratiae: quia habitus boni non sunt contrarii ad invicem, sed solum mali,
              seu bonus malo. Ergo fides informis non tollitur secundum habitum adveniente
              caritate.</p>
          </div>
          <div xml:id="ta-l3d23q3-Dd1e481">
            <head xml:id="ta-l3d23q3-Hd1e483">Quaestiuncula 2</head>
            <p xml:id="ta-l3d23q3-d1e486">Ulterius. Videtur quod etiamsi maneat quantum ad habitum, non maneat quantum ad
              actum. Per actum enim fidei informis etsi aliquid fiat quod est bonum, non tamen
              aliquid bene. Sed per actum fidei formatae aliquid bene fit. Ergo fides informis non
              manet quantum ad actum suum adveniente caritate.</p>
            <p xml:id="ta-l3d23q3-d1e489">Praeterea, lumen minus non illuminat praesente majore lumine. Sed fides informis est
              minus lumen quam caritas. Ergo praesente caritate actus fidei informis non manet.</p>
            <p xml:id="ta-l3d23q3-d1e492">Praeterea, unusquisque virtuosus operatur quanto melius potest, sicut et natura. Sed
              actus fidei formatae quem virtuosus habens caritatem exercet, melior est actu fidei
              informis. Ergo in eo actus fidei informis vacat; sicut ille qui potest aliquid per
              syllogismum demonstrativum cognoscere, non curat per syllogismum dialecticum illud
              considerare.</p>
            <p xml:id="ta-l3d23q3-d1e495">Sed contra, in moralibus multo minus est aliquid frustra quam in naturalibus, et
              praecipue quantum ad habitus infusos. Sed habitus sine actu frustra est, cum actus sit
              finis ejus, sicut et potentiae. Ergo non est habitus fidei sine actu.</p>
            <p xml:id="ta-l3d23q3-d1e499">Praeterea, actus fidei informis est credere Deo vel Deum. Sed haec manet adveniente
              caritate. Ergo actus fidei informis non evacuatur.</p>
          </div>
          <div xml:id="ta-l3d23q3-Dd1e503">
            <head xml:id="ta-l3d23q3-Hd1e505">Quaestiuncula 3</head>
            <p xml:id="ta-l3d23q3-d1e508">Ulterius. Videtur quod fides informis non possit fieri fides formata. Fides enim
              informis mortua est, ut dicitur Jac. 2. Sed opus mortuum non vivificatur. Ergo nec
              fides informis vivificatur per formam caritatis.</p>
            <p xml:id="ta-l3d23q3-d1e511">Praeterea, fides est accidens. Sed accidentia, ut dicit Boetius, variari non possunt.
              Ergo videtur quod illa eadem fides quae fuit informis, non possit fieri formata.</p>
            <p xml:id="ta-l3d23q3-d1e514">Praeterea, ex duobus accidentibus non fit unum. Sed gratia adveniens est unum
              accidens. Ergo ipsa non format fidem informem prius, sed novum habitum fidei formatae
              causat.</p>
            <p xml:id="ta-l3d23q3-d1e517">Sed contra, natura semper operatur via brevissima. Ergo similiter et gratia. Sed haec
              via est magis brevis, ut habitus prius informis formetur, quam novus habitus
              infundatur. Ergo illa fides quae prius erat informis, informatur.</p>
            <p xml:id="ta-l3d23q3-d1e521">Praeterea, habitus infusus plus convenit cum gratia quam potentia naturalis. Sed
              potentia naturalis imperfecta et informis per gratiam advenientem formatur. Ergo multo
              fortius habitus fidei informis.</p>
          </div>
          <div xml:id="ta-l3d23q3-Dd1e526">
            <head xml:id="ta-l3d23q3-Hd1e528">Quaestiuncula 1</head>
            <p xml:id="ta-l3d23q3-d1e531">Respondeo ad primam quaestionem dicendum, quod remoto eo quod non pertinet ad speciem
              rei, non oportet quod substantia rei tollatur; sicut si ab aere tollatur tenebra,
              adhuc manet aer. Informitas autem fidei non pertinet ad speciem fidei: quia species
              fidei est per modum quem habet ex natura potentiae, in qua est sicut in subjecto per
              relationem ad suum objectum. Dicitur autem formata et informis per relationem ad
              aliquid extrinsecum, scilicet ad voluntatem, ut dictum est; sicut aer formatur lumine
              per oppositionem corporis luminosi; et ideo patet quod informitas non pertinet ad
              speciem fidei. Cum ergo caritas adveniens non tollat nisi informitatem a fide, constat
              quod substantia habitus fidei adhuc manet.</p>
            <p xml:id="ta-l3d23q3-d1e534">Ad primum ergo dicendum, quod imperfectio quam habet fides respectu visionis, est
              secundum genus cognitionis; et ideo pertinet ad speciem fidei; et propter hoc visio
              adveniens fidem evacuat; non autem ita est in proposito, ut dictum est.</p>
            <p xml:id="ta-l3d23q3-d1e537">Ad secundum dicendum, quod etiam timor servilis non tollitur quantum ad habitum, sed
              quantum ad servilitatem.</p>
            <p xml:id="ta-l3d23q3-d1e540">Ad tertium dicendum, quod gratia in habente fidem non causat alium habitum fidei: et
              hoc non est per inefficaciam gratiae, sed accidit ex parte subjecti, quod non potest
              recipere id quod jam habet.</p>
          </div>
          <div xml:id="ta-l3d23q3-Dd1e544">
            <head xml:id="ta-l3d23q3-Hd1e546">Quaestiuncula 2</head>
            <p xml:id="ta-l3d23q3-d1e549">Ad secundam quaestionem dicendum, quod sicut manet habitus fidei informis sine
              informitate, ita et actus sine informitate: quia habitus est quo quis agit, cum tempus
              affuerit, ut dicit <name ref="#Augustine">Augustinus</name>.</p>
            <p xml:id="ta-l3d23q3-d1e555">Ad primum ergo dicendum, quod hoc quod aliquis per fidem informem faciat bonum,
              pertinet ad substantiam habitus; et ideo hoc manet: sed quod faciat non bene, hoc
              pertinet ad informitatem, et ideo non manet.</p>
            <p xml:id="ta-l3d23q3-d1e558">Ad secundum dicendum, quod lumen fidei informis et caritatis non sunt unius rationis:
              et ideo unum non offuscat aliud, sed perficit illud, cum unum sit materiale respectu
              alterius.</p>
            <p xml:id="ta-l3d23q3-d1e561">Ad tertium dicendum, quod actus fidei informis deficit ab actu fidei formatae ratione
              informitatis, et secundum hoc non manet.</p>
          </div>
          <div xml:id="ta-l3d23q3-Dd1e565">
            <head xml:id="ta-l3d23q3-Hd1e567">Quaestiuncula 3</head>
            <p xml:id="ta-l3d23q3-d1e570">Ad tertiam quaestionem dicendum, quod, sicut dicit philosophus in 6 Ethic., in homine
              ante completum esse virtutis moralis, existit quaedam naturalis inclinatio ad virtutem
              illam, quae dicitur virtus naturalis; et haec eadem virtutis rationem sumit, secundum
              quod a superiori potentia, scilicet ratione, perfectionem accipit; et similiter fides
              informis praeexistit in intellectu ante completum esse virtutis; sed rationem virtutis
              accipit ex perfectione superioris potentiae, scilicet voluntatis: unde una et eadem
              fides quae prius erat informis, postea fit formata. Nec est alia fides quae advenit:
              quia fides formata et informis non differunt specie, ut ex dictis patet. Duae autem
              formae unius speciei simul esse non possunt: quia formae diversificantur secundum
              numerum ex diversitate materiae vel subjecti.</p>
            <p xml:id="ta-l3d23q3-d1e573">Ad primum ergo dicendum, quod opus mortuum transit, et non potest idem numero iterum
              sumi, et ideo vivificari non potest; sed habitus informis manet, et ideo formari
              potest.</p>
            <p xml:id="ta-l3d23q3-d1e576">Ad secundum dicendum, quod accidens non variatur quasi subjectum variationis, sed
              quia secundum ipsum, subjectum diversimode se habet, quod subjectum variationis est,
              sicut patet in intensione et remissione caloris.</p>
            <p xml:id="ta-l3d23q3-d1e579">Ad tertium dicendum, quod ex gratia et fide non fit unum accidens; sed modus
              caritatis participatur ad perfectionem fidei, sicut modus prudentiae participatur ad
              perfectionem virtutis moralis: et ideo caritas adveniens dicitur formare fidem
              praeexistentem.</p>
          </div>
        </div>
        <div xml:id="ta-l3d23q3-Dd1e584">
          <head xml:id="ta-l3d23q3-Hd1e586">Expositio textus</head>
          <p xml:id="ta-l3d23q3-d1e589"><quote xml:id="ta-l3d23q3-Qd1e590">Accipitur autem fides tribus modis</quote>. Fides proprie dicitur ex hoc quod
            aliquis assentit eis quae non videt. Hoc autem contingit dupliciter. Uno modo secundum
            quod homo inducitur per rationem humanam: et sic dicitur fides opinio vehemens. Et adhuc
            magis extenso nomine omnis certitudo quae fit per rationem humanam, etiamsi ad visionem
            inducat, dicitur fides, secundum quod argumentum dicitur ratio rei dubiae faciens fidem.
            Dicitur autem et veracitas hominis fides, inquantum est causa quod credat quis etiam de
            his quae non videt; et sic dicit Tullius, quod fides est fundamentum justitiae, fidem
            pro fidelitate accipiens. Et ulterius ipsa conscientia secundum quam aliquis hanc
            veracitatem tenet, dicitur fides. <ref xml:id="ta-l3d23q3-Rd1e593"><title ref="#rom">Rom.</title> 14, 23:</ref> <quote xml:id="ta-l3d23q3-Qd1e598" ana="#rom14_23">omne quod non est ex fide</quote>,
            Glossa: <quote xml:id="ta-l3d23q3-Qd1e601">idest ex conscientia</quote>. Alio modo secundum quod homo inducitur per
            rationem divinam: et sic dicitur fides ipse habitus quo creditur, sive sit formatus sive
            informis, et actus, et objectum, et sacramentum, inquantum est causa et signum hujus
            fidei, et quaelibet certitudo quae habetur de divinis, extenso nomine dicitur fides
            etiamsi videantur. <quote xml:id="ta-l3d23q3-Qd1e604">Non sicut corpora</quote>. Sciendum, quod hic Augustinus
            experimentalem cognitionem quam quis habet de fide sua separat a quatuor generibus
            visionum: scilicet a visione exteriori, per hoc quod dicit: <quote xml:id="ta-l3d23q3-Qd1e607">sicut
            corpora</quote>; et a visione imaginationis quae ex ipsa relinquitur, in hoc quod dicit:
              <quote xml:id="ta-l3d23q3-Qd1e611">et per ipsorum imaginationem</quote>; et a visione imaginativae, quae ex
            diversis imaginibus rerum visarum format aliquam rem nunquam visam, in hoc quod dicit:
              <quote xml:id="ta-l3d23q3-Qd1e614">non sicut ea quae non videmus</quote>; et a visione intellectuali eorum quae
            sunt extra nos, per hoc quod dixit: <quote xml:id="ta-l3d23q3-Qd1e617">nec sicut hominem. Quid est fides nisi
              credere quod non vides?</quote> Hic definit habitum fidei per actum proprium.</p>
        </div>
      </div>
    </body>
  </text>
</TEI>