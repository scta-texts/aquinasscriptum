<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 11, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 11, Quaestio 2</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="165b"/>
      </div>
    </front>
    <body>
      <div xml:id="ta-l4d11q2">
        <head xml:id="ta-l4d11q2-Hd1e97">Quaestio 2</head>
        <div xml:id="ta-l4d11q2-Dd1e100">
          <head xml:id="ta-l4d11q2-Hd1e102">Prooemium</head>
          <p xml:id="ta-l4d11q2-d1e105">Deinde quaeritur de materia hujus sacramenti; et circa hoc quaeruntur quatuor: 1 utrum
            panis et vinum sint materia hujus sacramenti; 2 qualis panis; 3 quale vinum hujus
            sacramenti materia esse possit; 4 de aquae admixtione.</p>
        </div>
        <div xml:id="ta-l4d11q2-Dd1e109" type="articulus">
          <head xml:id="ta-l4d11q2-Hd1e111">Articulus 1</head>

          <head xml:id="ta-l4d11q2-Hd1e114" type="question-title">Utrum sit duplex materia hujus sacramenti</head>
          <div xml:id="ta-l4d11q2-Dd1e117">
            <head xml:id="ta-l4d11q2-Hd1e119">Quaestiuncula 1</head>
            <p xml:id="ta-l4d11q2-d1e122">Ad primum sic proceditur. Videtur quod non debeat esse duplex materia hujus
              sacramenti. Quanto enim aliquid est simplicius, tanto nobilius; unde et simplicissima
              sunt nobilissima. Sed hoc sacramentum est nobilius aliis. Ergo debet esse simplicius.
              Cum ergo alia sacramenta unam tantum materiam habeant, sicut Baptismus aquam,
              confirmatio chrisma; videtur quod non debeat esse duplex materia hujus sacramenti.</p>
            <p xml:id="ta-l4d11q2-d1e125">Praeterea, materia sacramenti debet respondere ei quod est sacramentum et res in
              sacramento, quia est signum ejus. Sed totum illud quod est res et sacramentum,
              continetur sub specie panis, scilicet totus Christus. Ergo panis est tota materia
              hujus sacramenti; et sic idem quod prius.</p>
            <p xml:id="ta-l4d11q2-d1e128">Praeterea, hoc sacramentum ordinatur ad usum fidelium. Sed tantum sub una specie
              populo hoc sacramentum ministratur, scilicet sub specie panis. Ergo tantum una ejusdem
              debet esse materia.</p>
            <p xml:id="ta-l4d11q2-d1e131">Praeterea, posset contingere quod in aliqua terra triticum haberetur et non vinum,
              vel e converso. Ergo in tali casu liceret et in una specie tantum conficere.</p>
            <p xml:id="ta-l4d11q2-d1e135">Sed contra, sacramentum Eucharistiae a Christo initium sumpsit. Sed Christus
              discipulis duo in coena dedit, scilicet panem et vinum. Ergo debent esse materia hujus
              sacramenti.</p>
            <p xml:id="ta-l4d11q2-d1e138">Praeterea, materia sacramenti debet respondere usui sacramenti. Sed manducatio, quae
              est usus hujus sacramenti, ut supra, dist. 9, qu. 1, art. 1, dictum est, requirit
              cibum et potum. Ergo hujus sacramenti materia debet esse duplex, una quae competat in
              cibum, et alia quae competat in potum.</p>
          </div>
          <div xml:id="ta-l4d11q2-Dd1e142">
            <head xml:id="ta-l4d11q2-Hd1e144">Quaestiuncula 2</head>
            <p xml:id="ta-l4d11q2-d1e147">Ulterius. Videtur quod non debeat esse materia hujus sacramenti panis et vinum.
              Sacramenta enim legis Mosaicae propinquiora fuerunt sacramentis legis novae quam
              sacramenta legis naturae. Sed in lege Mosaica secundum modum sacramenti manducabantur
              carnes animalium. Ergo hoc magis debet esse materia hujus sacramenti quam panis et
              vinum, quae sumebantur in lege naturae per modum sacramenti.</p>
            <p xml:id="ta-l4d11q2-d1e150">Praeterea, materia sacramenti debet competere usui sacramenti et significationi. Sed
              expressius significaret caro animalis alicujus carnem Christi quam panis: quia majorem
              habet convenientiam ad ipsam, et iterum magis reficit. Ergo magis debet caro esse
              materia hujus sacramenti quam panis.</p>
            <p xml:id="ta-l4d11q2-d1e153">Praeterea, sacramenta infirmis ministrari debent, quia medicinae sunt. Sed vinum non
              datur infirmis. Ergo non debet esse materia hujus sacramenti.</p>
            <p xml:id="ta-l4d11q2-d1e156">Praeterea, illud sacramentum non solum praefiguratum fuit in oblatione Melchisedech,
              qui obtulit panem et vinum, ut dicitur Genes. 14, sed etiam in favo mellis, quem
              sumpsit Jonathas, ut dicitur 1 Reg. 14. Ergo etiam mel deberet esse materia hujus
              sacramenti, et praecipue propter suavitatem.</p>
            <p xml:id="ta-l4d11q2-d1e160">Praeterea, in hoc sacramento continetur Christus ut cibus parvulorum. Sed parvulis
              datur in cibum lac. Ergo lac deberet esse materia hujus sacramenti.</p>
          </div>
          <div xml:id="ta-l4d11q2-Dd1e164">
            <head xml:id="ta-l4d11q2-Hd1e166">Quaestiuncula 3</head>
            <p xml:id="ta-l4d11q2-d1e169">Ulterius. Videtur quod panis et vinum non possint esse materia hujus sacramenti nisi
              sub determinata quantitate. In sacramentis enim intentio requiritur conformis
              intentioni Ecclesiae. Sed si aliquis vellet consecrare totum panem qui est in foro, et
              totum vinum quod est in cellario, intentio ejus non esset concors intentioni
              Ecclesiae, quae intendit consecrare ad usum fidelium: quod etiam verba instituentis
              ostendunt: <quote xml:id="ta-l4d11q2-Qd1e171">accipite</quote>, inquit, <quote xml:id="ta-l4d11q2-Qd1e174">et manducate</quote>. Ergo
              requiritur determinata quantitas panis.</p>
            <p xml:id="ta-l4d11q2-d1e178">Praeterea, virtus data verbis et ministro, datur ad venerationem sacramenti, non ad
              irrisionem. Sed si immoderata quantitas panis et vini consecraretur, verteretur in
              irrisionem. Ergo non potest consecrari nisi sub determinata quantitate.</p>
            <p xml:id="ta-l4d11q2-d1e181">Praeterea, si aliquis in mari hominem baptizet, illa tantum aqua verbo vitae
              sanctificatur quae ad usum ablutionis cedit, et non totum mare. Ergo a simili et hic,
              tantum de pane et vino consecrari potest, quantum potest venire in usum fidelium.</p>
            <p xml:id="ta-l4d11q2-d1e184">Sed contra, secundum philosophum, omne determinatum est medium duorum extremorum
              determinatorum. Sed quantitas panis qui consecrari potest, non est medium duorum
              extremorum determinatorum: quia nunquam est ita parva quantitas quin possit
              consecrari. Ergo non est determinata quantitas etiam secundum magnitudinem.</p>
            <p xml:id="ta-l4d11q2-d1e188">Praeterea, constat quod sacerdos habens paucos parochianos potest tantum de pane
              consecrare, quantum habens multos, quamvis non debeat. Sed non potest accipi tanta
              quantitas panis quae non possit venire in usum multorum parochianorum, et praecipue
              cum unus homo possit et multum et parum in quantitate sumere. Ergo non potest esse
              tanta materia panis quin possit consecrari etiam a quocumque sacerdote.</p>
          </div>
          <div xml:id="ta-l4d11q2-Dd1e193">
            <head xml:id="ta-l4d11q2-Hd1e195">Quaestiuncula 1</head>
            <p xml:id="ta-l4d11q2-d1e198">Respondeo dicendum ad primam quaestionem, quod materia sacramenti debet competere et
              significationi sacramenti et usui; et utroque modo exigitur duplex materia in hoc
              sacramento. Usus enim hujus sacramenti est manducatio, quae ad sui integritatem et
              cibum et potum exigit; et ideo hujus sacramenti debet esse duplex materia; una quae in
              cibum sumitur, et alia quae in potum. Significatio autem sacramenti est duplex. Una
              secundum quod repraesentat praeteritum; et sic in hoc sacramento significatur passio
              Christi, in qua separatus fuit ejus sanguis a corpore; et ideo separatim in hoc
              sacramento offerri debet signum corporis et signum sanguinis, duplici materia
              existente. Alia significatio sacramenti est de effectu per sacramentum inducendo, quia
              sacramenta efficiunt quod figurant; et sic, cum hoc sacramentum ad salutem corporis et
              animae sumatur, oportet quod sub specie panis ad significandam salutem corporis, et
              sub specie vini ad significandam salutem animae hoc sacramentum perficiatur, ut in
              littera Magister dicit.</p>
            <p xml:id="ta-l4d11q2-d1e201">Ad primum ergo dicendum, quod simplicitas per se non est causa nobilitatis; sed
              perfectio; unde ubi perfecta bonitas in uno simplici invenitur, simplex est nobilius
              quam compositum; quando autem e contrario simplex est imperfectum, compositum vero
              perfectum, tunc compositum est nobilius quam simplex, sicut homo est nobilior terra;
              et ideo hoc sacramentum quamvis sit magis compositum ratione materiae, est tamen
              nobilius, quia est magis perfectum. Quod autem ad perfectionem ejus haec compositio
              exigatur, patet ex dictis.</p>
            <p xml:id="ta-l4d11q2-d1e204">Ad secundum dicendum, quod quamvis totus Christus sit sub specie panis secundum rei
              veritatem, non tamen est ibi ex vi sacramenti nisi corpus ejus, ut ex dictis patet, et
              secundum quod venit in usum fidelium.</p>
            <p xml:id="ta-l4d11q2-d1e207">Ad tertium dicendum, quod populo non datur sanguis propter periculum: quia una gutta
              sanguinis citius laberetur quam aliqua particula corporis; unde ministris altaris
              secundum consuetudinem aliquorum datur participatio sanguinis, de quibus praesumitur
              quod in talibus magis sint cauti. In lege autem veteri de libaminibus nihil habebant
              offerentes, sed soli sacerdotes; per quae significabatur potus hujus sacramenti: de
              sacrificiis autem habebant, quibus significabatur cibus hujus sacramenti.</p>
            <p xml:id="ta-l4d11q2-d1e211">Ad quartum dicendum, quod quamvis consecratio panis non dependeat a consecratione
              vini, quod quidam posuerunt, ut supra, dist. 8, qu. 2, art. 4, quaestiunc. 1, dictum
              est, tamen potius deberet desistere qui non haberet utrumque quam conficere praeter
              morem Ecclesiae in una tantum specie; quamvis etiam si in una tantum specie
              consecraret, consecratum esset. Peccaret autem graviter: nisi post consecrationem
              corporis ante consecrationem sanguinis occideretur, vel alias praeter culpam suam
              impediretur.</p>
          </div>
          <div xml:id="ta-l4d11q2-Dd1e215">
            <head xml:id="ta-l4d11q2-Hd1e217">Quaestiuncula 2</head>
            <p xml:id="ta-l4d11q2-d1e220">Ad secundam quaestionem dicendum, quod causa quare panis et vinum sunt materia hujus
              sacramenti inter alios cibos et potus, est institutio divina. Causa autem
              institutionis multipliciter potest assignari. Prima ex parte usus sacramenti: quia
              haec duo communius in cibum et potum veniunt; unde convenientius per haec in cibum et
              potum spiritualem manuducimur. Secunda ex effectu sacramenti: quia, ut dicitur in
              Glossa 1 Corinth. 11, panis prae ceteris cibis sustentat corpus, et vinum laetificat
              cor: et similiter hoc sacramentum sustentat magis et laetificat caritate inebriatos
              quam alia sacramenta. Tertia ex ritu celebrationis: quia mundius tractantur quam alia
              quae in cibum et potum veniunt. Quarta ex significatione duplicis rei hujus
              sacramenti: quia panis ex multis granis conficitur, et vinum ex multis acinis
              confluit; quod competit ad significandum corpus Christi verum et mysticum, ut supra,
              dist. 8, dictum est. Quinta ex repraesentatione ejus quod praecessit: nam grana in
              area conculcantur, et panis in fornace decoquitur, et vinum in torculari exprimitur;
              quae omnia competunt ad repraesentandum passionem Christi.</p>
            <p xml:id="ta-l4d11q2-d1e223">Ad primum ergo dicendum, quod hoc sacramentum non debuit in specie alicujus
              sacramenti legis Mosaicae institui, ut ostenderetur cessatio legalium, quorum
              sacerdotium est imperfectius sacerdotio Christi; et ideo convenienter ad illas species
              in novo testamento reducitur, quibus ostenditur sacerdotium novi testamenti sic
              praeeminere sacerdotio levitico scilicet ad oblationem Melchisedech, ut apostolus
              probat Hebr. 7.</p>
            <p xml:id="ta-l4d11q2-d1e226">Ad secundum dicendum, quod caro de ratione sui non dicit aliquid ordinatum in cibum,
              sed quamdam rem naturae; et ideo non ita competenter significaret caro animalis carnem
              Christi, ut est cibus fidelium, secundum quod in hoc sacramento continetur sicut
              panis; quia ad hoc confectus est ut cibus sit.</p>
            <p xml:id="ta-l4d11q2-d1e229">Ad tertium dicendum, quod vinum quamvis non detur infirmis qui morbo febrili
              subjacent, datur tamen debilibus ut confortentur; et similiter hoc sacramentum non est
              dandum his qui sunt in febre peccati, sed ad confortationem debilium qui a peccato
              liberati sunt.</p>
            <p xml:id="ta-l4d11q2-d1e233">Ad quartum dicendum, quod mel quamvis habeat suavitatem, est tamen inflativum; et
              ideo magis congrue significat suavitatem temporalem quae inflat, quam caritatem quae
              aedificat; unde et in sacrificiis veteris legis apponi prohibebatur; et ideo etiam non
              competit huic sacramento.</p>
            <p xml:id="ta-l4d11q2-d1e236">Ad quintum dicendum, quod quamvis cibus iste sit parvulorum per humilitatem, est
              tamen grandium in fide. Unde Augustinus: <quote xml:id="ta-l4d11q2-Qd1e238">cibus sum grandium</quote>; et ideo
              non convenit ut sub specie lactis sumatur.</p>
          </div>
          <div xml:id="ta-l4d11q2-Dd1e243">
            <head xml:id="ta-l4d11q2-Hd1e245">Quaestiuncula 3</head>
            <p xml:id="ta-l4d11q2-d1e248">Ad tertiam quaestionem dicendum, quod quidam dicunt, quod virtus non est data
              ministro et verbis ad consecrandum panem et vinum sub quacumque quantitate, sed sub
              tanta quantitate, quanta potest competere ad usum fidelium; sic enim conformabitur
              intentio consecrantis intentioni Ecclesiae. Sed hoc non videtur verum. Non enim potest
              dici, quod quantitas materiae sit determinata secundum usum qui in praesenti occurrit;
              quia sic sacerdos in deserto non posset conficere tot hostias, quot sacerdos alicujus
              civitatis habentis multos parochianos, quod falsum est; sed secundum usum qui nunquam
              occurrere potest. Tantum ergo de vino et pane consecrare potest, quantum est sumibile
              ab omnibus. Ad hoc autem non est quantitas determinata, praecipue cum unus homo possit
              sumere in magna quantitate et parva quantitate; unde quantitas parva vel magna ad hoc
              nihil facit.</p>
            <p xml:id="ta-l4d11q2-d1e251">Ad primum ergo dicendum, quod sacramenta ad aliquid ordinantur; unde in sacramentis
              est duplex intentio. Una quae ordinatur ad perfectionem sacramenti; et haec est
              essentialis sacramento; unde ea praetermissa non est sacramentum. Alia quae ordinatur
              ad finem sacramenti; et haec consequitur sacramentum, ut ea posita vel remota,
              nihilominus perficiatur sacramentum; sicut si aliquis intendat baptizare aliquem ut
              lucrum temporale consequatur, sacramentum Baptismi verum est, quia secundum primam
              intentionem conformatur intentioni Ecclesiae, quamvis non quantum ad secundam. Et
              similiter in hoc sacramento si aliquis sacerdos intenderet consecrare non ad sumendum,
              sed ut in veneficiis uteretur, verum corpus Christi esset. Unde etsi aliquis sacerdos
              intenderet consecrare magnam quantitatem panis et vini non ad usum fidelium, sed in
              irrisionem, esset consecratum. Non tamen dico quod posset consecrare totum panem qui
              est in civitate simul, vel qui est in foro; quia ipsa forma pronomine demonstrativo
              utens, ostendit quod materia consecranda debet esse coram sacerdote. Unde sacerdos
              existens in domo sua non posset consecrare panem qui est in altari: quod etiam non
              potest de toto pane qui est in foro, neque de toto vino quod est in cellario. Sed
              quantacumque sit quantitas panis et vini quae coram sacerdote proponitur, credo quod
              possit consecrari ab ipso.</p>
            <p xml:id="ta-l4d11q2-d1e254">Ad secundum dicendum, quod potestas omnis a Deo est, ut dicitur Rom. 13, et quantum
              est de intentione dantis potestatem, ad bonum est ordinata; nihil tamen prohibet quin
              potestate accepta abutatur. Unde sicut praelati Ecclesiae habent potestatem in
              aedificationem, et non in destructionem, tamen multa possunt facere quae sunt in
              destructionem; ita virtus consecrandi data est verbo et ministris ad Dei honorem;
              tamen potest aliquis abuti, ut ad irrisionem, vel ad lucrum, vel ad aliquid hujusmodi
              faciat.</p>
            <p xml:id="ta-l4d11q2-d1e257">Ad tertium dicendum, quod perfectio sacramenti in Baptismo consistit in ipso usu
              materiae; et ideo illud tantum aquae consecratur verbo vitae quod in usum venit. Sed
              perfectio hujus sacramenti consistit in ipsa materiae consecratione, et usus est
              consequens ad hoc sacramentum; unde perfectio hujus sacramenti non dependet ab usu,
              sicut est in Baptismo.</p>
          </div>
        </div>
        <div xml:id="ta-l4d11q2-Dd1e262" type="articulus">
          <head xml:id="ta-l4d11q2-Hd1e264">Articulus 2</head>

          <head xml:id="ta-l4d11q2-Hd1e267" type="question-title">Utrum oporteat quod sit panis triticeus</head>
          <div xml:id="ta-l4d11q2-Dd1e270">
            <head xml:id="ta-l4d11q2-Hd1e272">Quaestiuncula 1</head>
            <p xml:id="ta-l4d11q2-d1e275">Ad secundum sic proceditur. Videtur quod non oportet quod sit panis triticeus. Hoc
              enim sacramentum est memoriale dominicae passionis. Sed magis competeret ad
              significandum passionem, panis hordei, quod est durum et hispidum, quam granum
              tritici, quod est delicatum. Ergo ex alio frumento panis confectus potest esse materia
              hujus sacramenti.</p>
            <p xml:id="ta-l4d11q2-d1e278">Praeterea, in omni aqua potest perfici sacramentum Baptismi, ut nullus propter
              defectum materiae a sacramenti perceptione fraudetur. Ergo et similiter omnis panis
              debet esse materia hujus sacramenti, ut nullum inopia excuset.</p>
            <p xml:id="ta-l4d11q2-d1e281">Praeterea, figura in naturalibus est signum speciei. Sed quaedam frumenta sunt quae
              habent similem figuram grano tritici, sicut de farre et spelta. Ergo sunt ejusdem
              speciei cum grano tritici; et ita panis ex illis frumentis poterit esse materia hujus
              sacramenti.</p>
            <p xml:id="ta-l4d11q2-d1e284">Praeterea, panis, materia hujus sacramenti est, quia ex multis granis confectus
              unitatem corporis mystici designat, ut supra, dist. 8, dictum est. Sed hoc etiam
              invenitur in pane de aliis frumentis confecto. Ergo ille panis potest esse materia
              hujus sacramenti.</p>
            <p xml:id="ta-l4d11q2-d1e288">Sed contra est usus Ecclesiae, et hoc quod dominus se grano frumenti comparavit Joan.
              12, et non aliis leguminibus.</p>
          </div>
          <div xml:id="ta-l4d11q2-Dd1e292">
            <head xml:id="ta-l4d11q2-Hd1e294">Quaestiuncula 2</head>
            <p xml:id="ta-l4d11q2-d1e297">Ulterius. Videtur quod, si grano tritici admisceatur aliud frumentum, possit panis
              exinde confectus esse materia hujus sacramenti. Quia in siccis commixtio non tollit
              speciem. Sed granum tritici et alia hujusmodi sunt sicca. Ergo si commisceantur, adhuc
              manet species tritici, et ita potest inde confici corpus Christi.</p>
            <p xml:id="ta-l4d11q2-d1e300">Praeterea, vix invenitur farina ex solis granis tritici, nisi studiose fiat. Si ergo
              ex farina commixta ex diversis granis non posset confici panis qui sit materia hujus
              sacramenti, rarissime hoc sacramentum perficeretur; quod est absurdum.</p>
            <p xml:id="ta-l4d11q2-d1e303">Praeterea, per corruptionem magis receditur a specie quam per mixtionem. Sed de pane
              corrupto potest fieri hoc sacramentum, cum videamus hostias diutissime a quibusdam
              conservari. Ergo multo magis de pane ex granis commixtis confecto potest perfici hoc
              sacramentum.</p>
            <p xml:id="ta-l4d11q2-d1e306">Sed contra, medium, neutrum extremorum est. Sed panis commixtus ex diversis granis,
              est medius inter panem tritici et aliorum granorum. Ergo non est panis triticeus; ergo
              de eo non potest perfici hoc sacramentum.</p>
            <p xml:id="ta-l4d11q2-d1e310">Praeterea, de amido, ut quidam dicunt, non potest perfici hoc sacramentum. Sed amidum
              est farina triticea pura. Ergo multo minus potest perfici hoc sacramentum de pane
              alterius farinae.</p>
          </div>
          <div xml:id="ta-l4d11q2-Dd1e314">
            <head xml:id="ta-l4d11q2-Hd1e316">Quaestiuncula 3</head>
            <p xml:id="ta-l4d11q2-d1e319">Ulterius. Videtur quod non debeamus conficere in azymo, sed in fermentato. Nos enim
              debemus conficere secundum quod Christus confecit. Sed Christus confecit in
              fermentato, non in azymo. Ergo nec nos debemus in azymo conficere. Probatio mediae.
              Ante Pascha Judaei azymis non utebantur. Sed coena domini, in qua hoc sacramentum
              inchoavit, fuit ante Pascha celebratum, ut patet Joan. 13, 1: <quote xml:id="ta-l4d11q2-Qd1e321">ante diem festum
                Paschae</quote> et cetera. Ergo ipse in fermentato, non in azymis confecit.</p>
            <p xml:id="ta-l4d11q2-d1e325">Praeterea, veritas debet respondere figurae. Sed agnus typicus immolabatur luna
              decimaquarta, ut habetur Exod. 12. Ergo Christus immolatus fuit luna decimaquarta. Sed
              in die praecedenti corpus suum dedit discipulis manducandum. Ergo hoc fuit luna
              decimatertia. Sed Pascha incipiebat luna decimaquarta. Ergo ante Pascha fuit coena
              domini, et sic idem quod prius.</p>
            <p xml:id="ta-l4d11q2-d1e328">Praeterea, Joan. 18, dicitur, quod in die passionis domini Judaei non intraverunt
              praetorium Pilati, ut non contaminarentur, sed ut manducarent Pascha. Ergo illa die a
              Judaeis manducabatur Pascha, et sic coena domini fuit ante Pascha; et sic idem quod
              prius.</p>
            <p xml:id="ta-l4d11q2-d1e331">Praeterea, Luc. 24, dicitur, quod mulieres viso monumento iverunt, et paraverunt
              aromata. Sed hoc non licuisset prima die de septem quibus azyma comedebant, quia dies
              illa erat eis celeberrima, quae quidem dies erat luna decimaquinta. Ergo Christus
              passus est luna decimaquarta; et sic idem quod prius.</p>
            <p xml:id="ta-l4d11q2-d1e335">Praeterea, Joan. 20, dicitur, quod dies sepulturae dominicae erat magnus dies
              sabbati. Sed in solemnitate azymorum sola prima dies erat celeberrima, et vocabatur
              magna. Ergo dies sabbati fuit prima dies solemnitatis, quod est luna decimaquinta; et
              sic dies Veneris fuit luna decimaquarta; et sic idem quod prius.</p>
            <p xml:id="ta-l4d11q2-d1e338">Praeterea, artos secundum Graecos significat panem fermentatum. Sed hoc nomen
              invenitur apud Graecos, ubi nos habemus, <quote xml:id="ta-l4d11q2-Qd1e340">accepit Jesus panem</quote>. Ergo de
              fermentato confecit; et sic idem quod prius.</p>
            <p xml:id="ta-l4d11q2-d1e344">Praeterea, sacramenta veteris legis tempore revelatae gratiae observata ad litteram,
              sunt mortifera: quia <quote xml:id="ta-l4d11q2-Qd1e346">littera occidit</quote>, 2 Cor. 3, 6. Sed hoc erat unum de
              legalibus, comedere in azymis. Ergo videtur esse mortiferum in azymis conficere.</p>
            <p xml:id="ta-l4d11q2-d1e350">Praeterea, hoc sacramentum est specialiter sacramentum caritatis. Sed fermentum
              caritatem significat, ut patet in Glossa Matth. 13, super illud: <quote xml:id="ta-l4d11q2-Qd1e352">simile est
                regnum caelorum fermento</quote> et cetera. Ergo maxime debet confici de
              fermentato.</p>
            <p xml:id="ta-l4d11q2-d1e356">Praeterea, sicut album et rubeum sunt accidentia vini; ita azymum et fermentatum sunt
              accidentia panis. Sed indifferenter conficitur de vino albo et rubeo. Ergo non magis
              debet attendi de pane an sit azymus vel fermentatus, quam de vino an sit album vel
              rubeum.</p>
            <p xml:id="ta-l4d11q2-d1e359">Sed contra, prima die azymorum nihil fermentatum esse debebat in domibus Judaeorum,
              ut patet Exod. 12. Sed dominus confecit prima die azymorum, ut patet Matth. 26, Marc.
              14, Luc. 22. Ergo ipse confecit de azymo; ergo et nos debemus de azymo conficere.</p>
            <p xml:id="ta-l4d11q2-d1e363">Praeterea, Christus non venit legem solvere, sed implere, ut dicitur Matth. 5. Sed
              secundum legem agnus paschalis comedebatur cum azymis, ut patet Exod. 17. Ergo
              Christus agnum paschalem cum azymis comedit. Ergo de azymo confecit.</p>
            <p xml:id="ta-l4d11q2-d1e366">Praeterea, materia debet convenire sacramento. Sed panis azymus magis competit huic
              sacramento quam fermentatus propter puritatem. 1 Cor. 5, 8: <quote xml:id="ta-l4d11q2-Qd1e368">epulemur non in
                fermento veteri, neque in fermento malitiae et nequitiae, sed in azymis sinceritatis
                et veritatis</quote>. Ergo debet de pane azymo fieri sacramentum.</p>
          </div>
          <div xml:id="ta-l4d11q2-Dd1e374">
            <head xml:id="ta-l4d11q2-Hd1e376">Quaestiuncula 1</head>
            <p xml:id="ta-l4d11q2-d1e379">Respondeo dicendum ad primam quaestionem, quod non potest confici nisi de pane
              triticeo; cujus causa est divina institutio, quia ipse hoc pane confecit. Ratio autem
              institutionis potest triplex assignari. Prima ex effectu; quia talis panis melius
              nutrimentum praestat; unde competit ad significandum excellentiam gratiae quae in hoc
              sacramento confertur. Secunda ex usu sacramenti: quia panis triticeus est qui
              communius in usum cibi venit, alii autem panes non fiunt nisi propter defectum
              tritici; unde et panis simpliciter intelligitur de tritico, sicut et oleum de olivis;
              unde competit huic sacramento, cujus usus est in manducando, ut supra, dist. 9, dictum
              est. Tertia ex re contenta, quae est Christus, qui se grano frumenti comparavit
              dicens, Joan. 12, 24: <quote xml:id="ta-l4d11q2-Qd1e381">nisi granum frumenti cadens in terram mortuum fuerit,
                ipsum solum manet</quote>.</p>
            <p xml:id="ta-l4d11q2-d1e385">Ad primum ergo dicendum, quod in passione Christi non fuit aliqua duritia ex parte
              Christi qui patiebatur, sed summa benignitas; et quia hostia panis significat et
              continet ipsum Christum, ideo non ita competit huic sacramento panis hordeaceus, vel
              alterius modi, sicut panis triticeus, qui est delicatior et suavior.</p>
            <p xml:id="ta-l4d11q2-d1e388">Ad secundum dicendum, quod omnis aqua omni aquae est eadem specie, secundum
              philosophum; et ideo non differt in quacumque aqua Baptismus fiat. Sed non omnia grana
              ex quibus panis consuevit confici, sunt ejusdem speciei; et ideo non est similis ratio
              utrobique. Et praeterea sacramentum istud non est tantae necessitatis sicut
              sacramentum Baptismi, ut prius dictum est, dist. 9, qu. 1, art. 1, quaestiunc. 2.</p>
            <p xml:id="ta-l4d11q2-d1e391">Ad tertium dicendum, quod quidam dicunt, quod de spelta potest confici corpus Christi
              propter similitudinem quam habet ad triticum. Sed, sicut patet intuenti, quantum ad
              figuram plus appropinquat hordeum ad similitudinem tritici quam spelta, remoto cortice
              ab utroque, quamvis in colore plus spelta conveniat; sed inter alia omnia hujusmodi
              plus convenit, maxime in figura, far cum tritico, et similiter in colore. Unde ex
              identitate figurae non potest haberi quod aliquod istorum sit ejusdem speciei cum
              grano tritici; sed identitatis speciei potest ex alio experimentum accipi. Generans
              enim et genitum conveniunt de necessitate in specie, sed non de necessitate in
              accidentibus, quinimmo accidentia variantur ex causis extrinsecis; unde cum ex grano
              tritici, ubicumque seminetur, nunquam nascatur spelta vel far aut hordeum, vel aliquid
              hujusmodi, constat quod omnino ista differunt specie a tritico.</p>
            <p xml:id="ta-l4d11q2-d1e395">Ad quartum dicendum, quod illud quod objectio tangit, est causa quare ex pane fit hoc
              sacramentum, non autem quare ex tali pane; sed hanc oportet superaddere sicut proprium
              ad commune.</p>
          </div>
          <div xml:id="ta-l4d11q2-Dd1e399">
            <head xml:id="ta-l4d11q2-Hd1e401">Quaestiuncula 2</head>
            <p xml:id="ta-l4d11q2-d1e404">Ad secundam quaestionem dicendum, quod admixtio extranei duplex potest esse: uno modo
              ita quod extraneum adjunctum solvat speciem ejus cui adjungitur, vel trahendo ad
              speciem suam, sicut si amphorae aquae adderetur phiala vini; vel faciendo mediam
              speciem, sicut quando utraque aequaliter ponitur, ut aequalitas non accipiatur
              secundum quantitatem, sed secundum proportionem virtutis. Alio modo ita quod additum
              non solvat speciem, sed ipsum assumatur ad speciem ejus cui additur; sicut si gutta
              aquae amphorae vini apponatur. Si ergo fiat tanta admixtio extranei quod solvatur
              species panis triticei, non poterit confici ex pane illo; si autem adeo sit parva
              admixtio quod species panis triticei maneat, et illud quod additur, ad naturam tritici
              convertatur, potest exinde confici sacramentum. Hujusmodi autem signum potest accipi
              ex accidentibus, scilicet colore, sapore, et hujusmodi; quia accidentia maximam partem
              conferunt ad cognoscendum quod quid est, secundum philosophum in 1 de anima.</p>
            <p xml:id="ta-l4d11q2-d1e407">Ad primum ergo dicendum, quod quamvis sicca, cum integra manent, non amittant speciem
              ex permixtione, tamen quando dividuntur et conficiuntur, sicut in pane accidit,
              possunt speciem amittere.</p>
            <p xml:id="ta-l4d11q2-d1e410">Ad secundum patet solutio ex distinctione praedicta.</p>
            <p xml:id="ta-l4d11q2-d1e413">Ad tertium dicendum, quod si sit tanta corruptio quod species panis non maneat, tunc
              non potest ex eo confici; si autem specie manente sit aliqua dispositio ad
              corruptionem, potest exinde confici; quamvis graviter peccet conficiens ex tali
              scienter propter irreverentiam sacramenti. Et quod species maneat, potest ex hoc
              cognosci, quod continuitas non est soluta, nec alia accidentia omnino ablata. Et quia
              amidum fit de farina triticea, quae quidem per attritionem et excolationem et vaporis
              admixtionem videtur speciem farinae amisisse, vel ad corruptionem omnino esse
              disposita; ideo ex ea non debet confici, nec potest, secundum quosdam. Quidam autem
              dicunt, quod amidum cum sit crudum, non potest esse materia hujus sacramenti, sicut
              nec pasta. Sed si coquatur, poterit exinde confici, quia amidum fit ex farina maxime
              depurata.</p>
          </div>
          <div xml:id="ta-l4d11q2-Dd1e417">
            <head xml:id="ta-l4d11q2-Hd1e419">Quaestiuncula 3</head>
            <p xml:id="ta-l4d11q2-d1e422">Ad tertiam quaestionem dicendum, quod in hoc videtur esse diversitas inter Graecos et
              Latinos: Graeci enim de fermentato, Latini de azymo conficiunt. Causa autem hujusmodi
              diversitatis est, quia dominus in azymo confecit, ut ex tribus Evangelistis habetur
              manifeste, et ita in primitiva Ecclesia apostoli celebrabant; quem morem Romana
              Ecclesia ab apostolis, qui ipsam fundaverunt, accepit, ut Innocentius 3 dicit. Sed
              postea, ut dicit Leo Papa imminente haeresi Ebionitarum, qui dicebant simul cum
              Evangelio legalia observanda, sancti patres ne eis consentire viderentur, voluerunt ad
              tempus instinctu spiritus sancti ex fermentato confici sacramentum: postea cessante
              illa haeresi, Ecclesia Romana ad pristinum morem rediit; Graeci autem servare
              voluerunt morem ad tempus a patribus introductum, ulterius addentes non posse confici
              nisi de fermentato: et ad hoc probandum asserere voluerunt dominum in fermentato
              confecisse. Et quia tres Evangelistae concorditer dicunt, prima die azymorum dominum
              instituisse hoc sacramentum, in tantam infamiam quidam ex eis proruperunt, ut
              dicerent, Evangelistas illos falsum scripsisse, et a Joanne fuisse correctos qui ante
              diem Paschae dicit dominum coenasse cum discipulis. Sed quod hoc non contradicat,
              ostendetur. Supposito autem quod dominus decimatertia luna, ut dicunt, coenam
              celebrasset, adhuc evidenter ostenditur quod de azymo confecit; quia, sicut dicit
              Chrysostomus super Matth., <quote xml:id="ta-l4d11q2-Qd1e424">apertissime dominus demonstravit, quia a principio
                circumcisionis suae usque ad diem Paschae extremum, non erat contrarius divinarum
                legum, in quibus praecipiebatur ut cum azymis paschalis agnus comederetur</quote>.
              Et ideo dicendum est, quod dominus in azymo confecit, et in azymo conficiendum est,
              quamvis etiam in fermentato confici possit; quamvis peccaret conficiens, Ecclesiae
              morem non servans.</p>
            <p xml:id="ta-l4d11q2-d1e428">Ad primum ergo dicendum, quod verbum illud Joannis, Graeci hoc modo intelligunt,
              sicut in objecto procedit. Sed hic intellectus stare non potest, quia est contrarius
              aliis Evangelistis, quod non est fas in sacra Scriptura dicere. Praeterea non
              invenitur in lege quod aliquo casu liceret anticipare lunam decimam quartam, sicut
              dicunt dominum fecisse praevidens passionem. Unde quidam dixerunt, quod coena qua
              dominus lavit discipulorum pedes, et qua corpus suum consecravit, non fuit eadem, sed
              una aliam praecessit; et de prima loquitur Joannes, de secunda alii Evangelistae. Sed
              hoc est contra usum Ecclesiae, quae die Jovis ablutionem pedum celebrat, et etiam
              contra textum Evangelii: quia sicut ex serie Evangelii Joannis apparet, eodem sero quo
              pedes lavit, a Juda post bucellam recedente traditus est. Et ideo dicendum est, quod
              dies festus Paschae vocabatur prima dies de septem quae erat celeberrima, et haec erat
              decimaquinta luna, et in vespere praecedenti immolabatur et comedebatur agnus, luna
              decimaquarta, cum azymis; et tunc dominus coenam fecit cum discipulis suis; et hanc
              diem dicunt alii Evangelistae primam diem azymorum, et Joannes ante diem festum
              Paschae.</p>
            <p xml:id="ta-l4d11q2-d1e431">Ad secundum dicendum, quod non oportet quod veritas responderet figurae quantum ad
              omnia; alioquin oportebit nos dicere, quod dominus ad vesperam passus sit, quia tunc
              immolabatur agnus, quod est contra omnes Evangelistas; sed quantum ad aliquid veritas
              figurae respondet; quia quamvis ante Christi resurrectionem dies a mane in mane
              computaretur, sicut in 2 Lib., dist. 13, dictum est, tamen hoc erat speciale in
              solemnitatibus legis quod computabatur dies a vespera in vesperam. Unde vespera
              quartaedecimae diei computabatur quantum ad solemnitatem in numero dierum cum
              quintadecima, in qua dominus passus est; et etiam immolatio ejus vespere
              quartaedecimae diei quodammodo inchoavit; quia tunc traditus fuit, et tunc factus est
              sudor ejus sanguineus, ut dicitur Luc. 22.</p>
            <p xml:id="ta-l4d11q2-d1e434">Ad tertium dicendum, quod Pascha accipitur ibi pro cibis paschalibus, scilicet
              azymis, qui per omnes septem dies comedebantur. Chrysostomus tamen dicit super Joan.,
              quod intelligitur de agno paschali, quem in alia die ab ea quam lex instituit,
              comederunt, et legem solverunt, ut animi sui adimplerent desiderium in morte Christi.
              Christus autem non praeteriit tempus Paschae, diem scilicet Jovis, sed in ipso Pascha
              comedit.</p>
            <p xml:id="ta-l4d11q2-d1e438">Ad quartum dicendum, quod nulla dies erat adeo celebris quantum ad vacationem ab
              operibus, sicut dies sabbati; unde in prima die solemnitatis licebat coquere cibos et
              alia hujusmodi facere quod non licebat facere sabbatis; et ideo mulieres feria sexta
              paraverunt aromata, videntes quod non sufficerent quae per Nicodemum parata erant; et
              sabbato secundum legem quieverunt; et transeunte sabbato emerunt aromata, idest empta
              paraverunt, vel etiam alia superemerunt, videntes non sufficere quae prius feria sexta
              paraverant, et venerunt ad monumentum. Vel secundum quosdam, opera misericordiae non
              reputantur inter opera servilia; unde in die solemni licebat aromata ad sepulturam
              praeparare, quia hoc erat opus misericordiae.</p>
            <p xml:id="ta-l4d11q2-d1e441">Ad quintum dicendum, quod quocumque die de septem diebus azymorum sabbatum veniret,
              dicebatur magnus dies sabbati propter geminatam solemnitatem, scilicet sabbati et
              Paschae.</p>
            <p xml:id="ta-l4d11q2-d1e444">Ad sextum dicendum, quod artos apud Graecos quandoque etiam pro azymo pane ponitur;
              et ideo Exod. 12, dicitur in Graecos artos ubi nos habemus <quote xml:id="ta-l4d11q2-Qd1e446">panes
              azymos</quote>.</p>
            <p xml:id="ta-l4d11q2-d1e450">Ad septimum dicendum, quod facere aliquid quod in lege fiebat, ut dicit Anselmus, non
              est judaizare; alioquin judaizant conficientes ex fermentato, quia in lege praeceptum
              erat ut panes primitiarum fermentatos offerent. Sed facere aliquid hac intentione ut
              legalia observentur, est judaizare. Nos autem non ob hoc ex azymo conficimus ut legem
              servemus, sed ut Christo conformemur, servantes hoc quod huic competit sacramento ab
              eo instituto. Significatur enim in azymo puritas vitae, quae semper servanda est,
              sicut et in thurificatione devotio orationis; unde utrumque in lege nova
              retinetur.</p>
            <p xml:id="ta-l4d11q2-d1e453">Ad octavum dicendum, quod in hoc sacramento continetur Christus ut hostia: et quia
              puritas praecipue in hostia, etiam secundum legem, exigebatur; ideo magis competit
              huic sacramento ut significetur Christi puritas per panem azymum, quam quod
              significetur fervor caritatis per fermentum.</p>
            <p xml:id="ta-l4d11q2-d1e456">Ad nonum dicendum, quod album et rubeum non ita faciunt differentiam in
              significatione sacramenti circa vinum, sicut azymum et fermentatum circa panem; et
              ideo non est similis ratio de utroque.</p>
          </div>
        </div>
        <div xml:id="ta-l4d11q2-Dd1e461">
          <head xml:id="ta-l4d11q2-Hd1e463">Articulus 3</head>

          <head xml:id="ta-l4d11q2-Hd1e466" type="question-title">Utrum solum de vino vitis debeat sanguis Christi
            consecrari</head>
          <div xml:id="ta-l4d11q2-Dd1e469">
            <head xml:id="ta-l4d11q2-Hd1e471">Quaestiuncula 1</head>
            <p xml:id="ta-l4d11q2-d1e474">Ad tertium sic proceditur. Videtur quod non solum de vino vitis debeat sanguis
              Christi consecrari. Baptismus enim in qualibet aqua fieri potest. Sed vinum est
              materia hujus sacramenti, sicut aqua Baptismi. Ergo et de quolibet vino potest hoc
              sacramentum fieri, sicut de vino malorum granatorum vel mororum vel hujusmodi.</p>
            <p xml:id="ta-l4d11q2-d1e477">Praeterea, in aliquibus terris non sunt vites, nec ad eas de facili vinum portari
              potest. Ergo debuit a divina sapientia provideri ut alius aliquis liquor loco vini de
              vite possit in sacramento assumi.</p>
            <p xml:id="ta-l4d11q2-d1e480">Sed contra, sicut dominus se comparavit grano frumenti, Joan. 12, ita comparavit se
              viti, Joan. 15. Ergo sicut non debet in hoc sacramento assumi nisi panis de tritico,
              ita nec vinum nisi de vite.</p>
          </div>
          <div xml:id="ta-l4d11q2-Dd1e484">
            <head xml:id="ta-l4d11q2-Hd1e486">Quaestiuncula 2</head>
            <p xml:id="ta-l4d11q2-d1e489">Ulterius. Videtur quod possit etiam confici de aceto. Quia, secundum Isidorum, acetum
              est species vini. Sed cum vino vitis potest confici hoc sacramentum. Ergo et de
              aceto.</p>
            <p xml:id="ta-l4d11q2-d1e492">Praeterea, si vinum consecratum in acetum converteretur, non desineret ibi esse
              Christi sanguis. Ergo eadem ratione si ante consecrationem sit acetum, potest exinde
              sanguis Christi consecrari.</p>
            <p xml:id="ta-l4d11q2-d1e495">Sed contra, Innocentius dicit, quod <quote xml:id="ta-l4d11q2-Qd1e497">vinum huic sacramento competit: quia cor
                bibentis et dilatat et exhilarat</quote>. Sed hoc non facit acetum. Ergo ex aceto
              non potest consecrari sanguis Christi.</p>
          </div>
          <div xml:id="ta-l4d11q2-Dd1e502">
            <head xml:id="ta-l4d11q2-Hd1e504">Quaestiuncula 3</head>
            <p xml:id="ta-l4d11q2-d1e507">Ulterius. Videtur quod de agresta possit sanguis Christi consecrari. Sicut enim
              agresta non habet speciem perfectam vini, ita nec mustum. Sed de musto dulci potest
              confici sanguis Christi; dicitur enim de Consecr., dist. 2: <quote xml:id="ta-l4d11q2-Qd1e509">si necesse fuerit,
                botrus in calice prematur</quote>. Ergo et eadem ratione de agresta.</p>
            <p xml:id="ta-l4d11q2-d1e513">Praeterea, agresta non differt a vino nisi quia immatura est. Sed maturitas et
              immaturitas sunt accidentia. Ergo non differunt secundum speciem; et ita videtur quod
              ex agresta sicut ex vino indifferenter sanguis Christi consecrari possit.</p>
            <p xml:id="ta-l4d11q2-d1e516">Sed contra, quod fit, non est, secundum philosophum. Sed agresta est in via
              generationis respectu vini. Ergo nondum est vinum; ergo ex ea non potest sanguis
              Christi consecrari.</p>
          </div>
          <div xml:id="ta-l4d11q2-Dd1e521">
            <head xml:id="ta-l4d11q2-Hd1e523">Quaestiuncula 1</head>
            <p xml:id="ta-l4d11q2-d1e526">Respondeo dicendum ad primam quaestionem, quod non potest confici sanguis Christi
              nisi de vino vitis, quia hoc proprie vinum est. Alia vero dicuntur vina per
              similitudinem hujus vini. Hoc etiam vinum communius sumitur in potum, sicut et panis
              tritici in cibum; et habet proprietates magis convenientes ad effectum sacramenti,
              inquantum calefacit et laetificat; et ideo dominus de vino vitis confecit, ut patet
              per hoc quod dicitur Matth. 26, 29: <quote xml:id="ta-l4d11q2-Qd1e528" source="http://scta.info/resource/mt26_29">amodo non bibam de hoc genimine
                vitis</quote>.</p>
            <p xml:id="ta-l4d11q2-d1e532">Ad primum ergo dicendum, quod omnis aqua est ejusdem speciei; sed non sic est de
              vino.</p>
            <p xml:id="ta-l4d11q2-d1e535">Ad secundum dicendum, quod non est aliqua terra ad quam non possit tantum de vino
              portari quantum sufficeret ad celebrandum; unde illa ratio non cogit.</p>
          </div>
          <div xml:id="ta-l4d11q2-Dd1e539">
            <head xml:id="ta-l4d11q2-Hd1e541">Quaestiuncula 2</head>
            <p xml:id="ta-l4d11q2-d1e544">Ad secundam quaestionem dicendum, quod secundum philosophum, in 8 Metaph., hoc modo
              fit ex vino acetum, quo ex vivo fit mortuum; unde sicut animal vivum et mortuum non
              sunt ejusdem speciei, ita nec vinum et acetum; et hoc ostendunt contrariae
              proprietates: quia vinum est calidum, acetum autem frigidum; et non fit reditus de
              aceto in vinum, sicut nec de mortuo ad vivum. Et ideo dicendum, quod si vinum sit
              omnino acetum, de eo non potest confici; sed si sit acidum quasi in via acescendi, est
              idem judicium quod de pane qui in via est ad corruptionem; unde sicut de pane illo
              potest confici, peccat tamen conficiens propter irreverentiam, ita et hic.</p>
            <p xml:id="ta-l4d11q2-d1e547">Ad primum ergo dicendum, quod ipse largo modo accipit vinum pro omni liquore qui ex
              uvis ortum habet.</p>
            <p xml:id="ta-l4d11q2-d1e550">Ad secundum dicendum, quod si vinum consecratum reservatum omnino acetum fieret,
              esset idem judicium quod de pane omnino corrupto; unde sicut non remanet ibi corpus
              Christi, ita nec hic sanguis. Secus autem est de pane qui est in via ad corruptionem,
              et de vino quod est in via ad acescendum.</p>
          </div>
          <div xml:id="ta-l4d11q2-Dd1e554">
            <head xml:id="ta-l4d11q2-Hd1e556">Quaestiuncula 3</head>
            <p xml:id="ta-l4d11q2-d1e559">Ad tertiam quaestionem dicendum, quod nihil recipit speciem nisi in termino
              generationis: agresta autem adhuc est in via generationis ad vinum, sicut sanguis
              quando coagulari incipit, est in via generationis ad animal; unde sicut ille sanguis
              non est animal, ita agresta non est vinum; et propter hoc de ipsa non potest confici
              sanguis Christi.</p>
            <p xml:id="ta-l4d11q2-d1e562">Ad primum ergo dicendum, quod mustum jam ad completam speciem vini venit: dulcedo
              enim ipsius attestatur maturationem quae est digestionis species; digestio autem est
              completio a naturali calore, ut patet in 4 Meteor.; et ideo ex musto confici potest,
              sed non decet, propter impuritatem ipsius, ut ex ipso conficiatur, nisi necessitas
              emergat.</p>
            <p xml:id="ta-l4d11q2-d1e565">Ad secundum dicendum, quod maturatio est naturalis digestio, per quam digestum ad
              ultimam perfectionem naturalem perducitur, ut etiam possit alterum generare sibi
              simile, ut dicitur in 4 Meteor.; unde maturum et acerbum differunt sicut completum et
              incompletum: quae quidem differentia non est tantum accidentalis.</p>
          </div>
        </div>
        <div xml:id="ta-l4d11q2-Dd1e571" type="articulus">
          <head xml:id="ta-l4d11q2-Hd1e573">Articulus 4</head>

          <head xml:id="ta-l4d11q2-Hd1e576" type="question-title">Utrum aqua vino admiscenda sit</head>
          <div xml:id="ta-l4d11q2-Dd1e579">
            <head xml:id="ta-l4d11q2-Hd1e581">Quaestiuncula 1</head>
            <p xml:id="ta-l4d11q2-d1e584">Ad quartum sic proceditur. Videtur quod aqua vino admiscenda non sit. De latere enim
              domini in cruce pendentis effluxit sanguis et aqua, ut dicitur Joan. 19; per quae duo,
              sacramenta praecipue intelliguntur, ut dicit Innocentius. Sed aqua competit sacramento
              regenerationis, scilicet Baptismo. Ergo sanguis tantum competit sacramento
              redemptionis Eucharistiae; et ita vinum sine aqua.</p>
            <p xml:id="ta-l4d11q2-d1e587">Praeterea, vinum et aqua sunt alterius speciei. Si ergo aqua admiscetur vino, erit
              triplex materia hujus sacramenti, et non solum duplex, ut dictum est.</p>
            <p xml:id="ta-l4d11q2-d1e590">Praeterea, hoc sacramentum sub specie panis et vini celebratur, ut in littera
              dicitur. Sed ad speciem panis nihil additur. Ergo nec vino aliquid addi debet.</p>
            <p xml:id="ta-l4d11q2-d1e593">Sed contra est quod dicit Alexander Papa: <quote xml:id="ta-l4d11q2-Qd1e595">in sacramentorum oblationibus panis
                tantum et vinum aqua permixtum offerantur</quote>. Ergo debet admisceri aqua.</p>
            <p xml:id="ta-l4d11q2-d1e600">Praeterea, materia sacramenti debet competere rei significatae. Sed populus
              significatur per aquam, qui ad corpus misticum pertinet, quod est res ultima hujus
              sacramenti. Ergo aqua debet apponi.</p>
          </div>
          <div xml:id="ta-l4d11q2-Dd1e604">
            <head xml:id="ta-l4d11q2-Hd1e606">Quaestiuncula 2</head>
            <p xml:id="ta-l4d11q2-d1e609">Ulterius. Videtur quod absque ea non possit sanguis consecrari. Cyprianus enim dicit:
                <quote xml:id="ta-l4d11q2-Qd1e611">calix domini non potest esse aqua sola et vinum solum nisi utrumque
                misceatur, quoniam nec corpus domini farina esse potest, nisi utrumque, scilicet
                farina et aqua, adunatum fuerit</quote>. Sed constat quod ex farina sine aqua nullo
              modo potest corpus Christi consecrari. Ergo nec ex vino sine aqua.</p>
            <p xml:id="ta-l4d11q2-d1e615">Praeterea, significatio est de essentia sacramenti. Sed aqua significat aliquid quod
              est principale in sacramento, scilicet unionem corporis mystici ad caput. Ergo aqua
              est de necessitate hujus sacramenti, ut sine ea confici non possit.</p>
            <p xml:id="ta-l4d11q2-d1e618">Praeterea, hoc sacramentum est memoriale dominicae passionis. Sed ex latere domini
              patientis non solum fluxit sanguis sed aqua. Ergo ex vino sine aqua sacramentum hoc
              confici non potest.</p>
            <p xml:id="ta-l4d11q2-d1e621">Sed contra, Graeci non apponunt aquam, ut Magister dicit; sed tamen conficiunt. Ergo
              sine aquae admixtione confici potest sacramentum.</p>
            <p xml:id="ta-l4d11q2-d1e625">Praeterea, nihil est de substantia sacramenti quod non manet in sacramento. Sed aqua
              non manet in propria specie in sacramento. Ergo non est de substantia sacramenti.</p>
          </div>
          <div xml:id="ta-l4d11q2-Dd1e629">
            <head xml:id="ta-l4d11q2-Hd1e631">Quaestiuncula 3</head>
            <p xml:id="ta-l4d11q2-d1e634">Ulterius. Videtur quod debeat aqua artificialis apponi. Quia sacramentum dicitur esse
              uniforme. Sed ex parte corporis est aliquid artificiale, scilicet panis. Ergo ex parte
              sanguinis debet esse aqua artificialis.</p>
            <p xml:id="ta-l4d11q2-d1e637">Praeterea, si panis ex aqua artificiali, ut rosacea, conficeretur, posset ex eo
              corpus Christi consecrari. Ergo similiter potest apponi in vino aqua artificialis.</p>
            <p xml:id="ta-l4d11q2-d1e640">Sed contra, Baptismus est sacramentum majoris necessitatis quam Eucharistia. Sed in
              Baptismo non potest accipi nisi aqua naturalis, ut supra dictum est. Ergo nec in
              Eucharistia.</p>
          </div>
          <div xml:id="ta-l4d11q2-Dd1e645">
            <head xml:id="ta-l4d11q2-Hd1e647">Quaestiuncula 4</head>
            <p xml:id="ta-l4d11q2-d1e650">Ulterius. Videtur quod debeat in magna quantitate apponi. Quia quod non est, non
              potest aliquid significare. Sed quod corruptum est, non est. Cum ergo aqua ponatur ad
              significandum, ut dicitur, videtur quod debeat tantum apponi quod non corrumpatur; et
              ita tantum quantum de vino vel plus, quia vinum est magis activum.</p>
            <p xml:id="ta-l4d11q2-d1e653">Praeterea, de latere Christi sicut sanguis, ita et aqua sensibiliter fluxit. Sed si
              parum de aqua poneretur, non posset sentiri. Ergo debet in majori quantitate
              apponi.</p>
            <p xml:id="ta-l4d11q2-d1e656">Praeterea, si sufficit in parva quantitate aquam apponi, eadem ratione sufficeret ad
              sacramentum, si gutta aquae in totum dolium projiceretur. Sed hoc videtur ridiculum.
              Ergo non sufficit quod parva quantitas ponatur.</p>
            <p xml:id="ta-l4d11q2-d1e659">Praeterea, quorumdam consuetudo esse dicitur in terris ubi non crescit vinum, quod
              pannum vino rubeo intinctum et siccatum aqua lavent; de qua cum ruborem vini
              acceperit, sanguinem Christi conficiunt. Ergo videtur quod aqua in magna quantitate
              possit apponi.</p>
            <p xml:id="ta-l4d11q2-d1e663">Sed contra, illud quod est ex duobus, neutrum illorum est, ut Damascenus dicit. Sed
              si magna quantitas aquae apponeretur, esset quaedam mixtio. Ergo non esset vinum; et
              ita non posset inde sanguis Christi confici.</p>
            <p xml:id="ta-l4d11q2-d1e666">Praeterea, oportet quod aqua consumatur a vino ad hoc quod ex parte sanguinis sit
              tantum una species, sicut ex parte corporis. Sed non posset consumi, si aqua in magna
              quantitate poneretur. Ergo non debet in magna quantitate poni.</p>
          </div>
          <div xml:id="ta-l4d11q2-Dd1e670">
            <head xml:id="ta-l4d11q2-Hd1e672">Quaestiuncula 1</head>
            <p xml:id="ta-l4d11q2-d1e675">Respondeo dicendum ad primam quaestionem, quod aqua debet apponi vino propter
              institutionem: quia dominus apposuisse probabiliter creditur ex more illius patriae:
              quia vinum ibi sine aqua nunquam bibitur propter vini fortitudinem: quamvis de aqua in
              Evangelio mentio non fiat, quia non est principalis materia in hoc sacramento; sed
              ejus appositio competit huic sacramento et quantum ad significationem rei hujus
              sacramenti, quae est corpus mysticum per aquam significatum, quia <quote xml:id="ta-l4d11q2-Qd1e677">aquae multae
                populi multi</quote>, Apocal. 17, 15; et sic appositio aquae ad vinum significat
              unionem membrorum ad caput ratione ipsius conjunctionis; et amorem capitis patientis
              pro membris, ad ipsa, ex hoc quod ex duobus conjunctis unum efficitur; et processum
              redemptionis a capite ad membra, ex ipsa transformatione aquae in vinum. Unde dicit
              Glossa Marc. 14 super illud: <quote xml:id="ta-l4d11q2-Qd1e680">accepit Jesus panem</quote> etc.: <quote xml:id="ta-l4d11q2-Qd1e683">neque
                aqua solum neque vinum solum cuilibet licet offerre, ne videatur caput a membris
                secernere, vel Christum sine nostrae redemptionis amore pati potuisse, vel nos sine
                illius passione salvari</quote>.</p>
            <p xml:id="ta-l4d11q2-d1e687">Ad primum ergo dicendum, quod, sicut dicit Gregorius in Moral., <quote xml:id="ta-l4d11q2-Qd1e689">quia natura
                uniuscujusque ex diversitate componitur, in sacro eloquio per rem quamlibet recte
                diversa significantur</quote>. Aqua ergo secundum quod habet vim abluendi,
              significatio ejus competit Baptismo; secundum autem quod continue in terram decurrit,
              habet significare populum: 2 Reg., 14, 14: <quote xml:id="ta-l4d11q2-Qd1e692">omnes morimur, et quasi aqua
                dilabimur</quote>; et sic ejus significatio competit huic sacramento.</p>
            <p xml:id="ta-l4d11q2-d1e696">Ad secundum dicendum, quod de aqua apposita est duplex opinio. Quidam enim dicunt,
              quod aqua manet in sua natura, et solum vinum transubstantiatur; unde aqua non
              apponitur ibi nisi ad significationem. Alii vero dicunt, quod aqua apposita in vinum
              convertitur, et sic totum in sanguinem Christi transubstantiatur. Quaecumque autem
              harum opinionum sit vera, aqua non erit materia hujus sacramenti: quia secundum primam
              non convertitur in corpus vel sanguinem Christi; secundum secundam non manet in
              propria specie sed vini. Secunda tamen verior apparet, et secundum rationem naturalem;
              quia modica aqua vino admixta, quod est magis activum, a vino corrumpitur et in
              speciem vini transit: et quantum ad ritum sacramenti: quia si aqua in propria natura
              remaneret, sic calix consecratus non esset tantum potus spiritualis sed etiam
              corporalis; et ita non liceret post primam sumptionem sanguinis iterum sumere.</p>
            <p xml:id="ta-l4d11q2-d1e699">Ad tertium dicendum, quod aqua apponitur pani in ipsa sua confectione; et ideo non
              est necesse ut postea apponatur. Vel dicendum, quod effectus redemptionis a capite
              pervenit ad membra per sanguinis effusionem; et ideo magis apponitur aliquid ad
              significandum populi unionem ad sanguinem quam ad corpus.</p>
          </div>
          <div xml:id="ta-l4d11q2-Dd1e703">
            <head xml:id="ta-l4d11q2-Hd1e705">Quaestiuncula 2</head>
            <p xml:id="ta-l4d11q2-d1e708">Ad secundam quaestionem dicendum, quod materia proportionatur sacramento; unde
              secundum aliquid est de essentia sacramenti. Dictum est autem supra, quod perfectio
              hujus sacramenti consistit in ipsa consecratione corporis et sanguinis Christi, et non
              in usu materiae consecratae, sicut est in Baptismo et confirmatione; et ideo ex parte
              materiae illud tantum est de necessitate sacramenti, quod significat corpus et
              sanguinem Christi, scilicet panis et vinum; illud autem quod significat usum et
              effectum hujus sacramenti, scilicet aqua, non est de necessitate hujus sacramenti;
              unde vinum sine aqua potest consecrari, sed consecrans peccat.</p>
            <p xml:id="ta-l4d11q2-d1e711">Ad primum ergo dicendum, quod exponendum est verbum Cypriani: <quote xml:id="ta-l4d11q2-Qd1e713">non
                potest</quote>, idest non debet; quia illud possumus quod de jure possumus: et ideo
              quantum ad id quod debet fieri, est simile ex parte corporis et sanguinis; non autem
              quantum ad id quod fieri potest: quia aqua est de substantia panis, non autem de
              substantia vini.</p>
            <p xml:id="ta-l4d11q2-d1e717">Ad secundum dicendum, quod non significat aqua aliquid quod sit de substantia hujus
              sacramenti, ut dictum est, sed effectum vel usum consequentem.</p>
            <p xml:id="ta-l4d11q2-d1e720">Ad tertium dicendum, quod effusio sanguinis in passione Christi directe pertinebat ad
              effectum ablutionis a peccatis.</p>
          </div>
          <div xml:id="ta-l4d11q2-Dd1e724">
            <head xml:id="ta-l4d11q2-Hd1e726">Quaestiuncula 3</head>
            <p xml:id="ta-l4d11q2-d1e729">Ad tertiam quaestionem dicendum, quod cum sine aqua possit sanguis consecrari,
              quantum ad id quod fieri potest non refert quaecumque aqua apponatur, dummodo sit
              talis aqua quae in vinum converti possit; sed quantum ad id quod fieri debet, non
              debet apponi nisi aqua naturalis: quia illae aquae non sunt ejusdem speciei, et
              dicuntur aquae aequivoce, sicut etiam de vino et de pane dictum est.</p>
            <p xml:id="ta-l4d11q2-d1e732">Ad primum ergo dicendum quod panis artificialiter factus est ejusdem speciei cum illo
              pane de quo confecit Christus; non autem aqua artificialis cum aqua quae effluxit cum
              sanguine de corpore Christi, est eadem specie; et ideo non est similis ratio.</p>
            <p xml:id="ta-l4d11q2-d1e735">Ad secundum dicendum, quod quidam dicunt, quod similiter est ex parte panis, quod de
              pane confecto ex aqua rosacea potest confici corpus Christi, quamvis peccaret scienter
              ex tali pane conficiens. Sed probabiliter videtur quod possit confici: quia panis est
              principalis materia hujus sacramenti, de cujus substantia et compositione est aqua; et
              ideo diversificatio aquae secundum speciem, facit diversitatem speciei in materia
              sacramenti. Sed aqua non est de substantia vini, quae est principalis materia in hoc
              sacramento.</p>
            <p xml:id="ta-l4d11q2-d1e738">Patet etiam responsio ad id quod in oppositum objicitur: quia aqua in Baptismo est
              principalis materia; et ideo si aqua alterius speciei apponatur, non servatur debita
              materia, et propter hoc non est sacramentum; sed hic est aliter, ut dictum est.</p>
          </div>
          <div xml:id="ta-l4d11q2-Dd1e742">
            <head xml:id="ta-l4d11q2-Hd1e744">Quaestiuncula 4</head>
            <p xml:id="ta-l4d11q2-d1e747">Ad quartam quaestionem dicendum, quod, sicut dictum est, aqua apposita vino in vinum
              convertitur, et sic totum convertitur in sanguinem; unde non tantum de aqua debet
              apponi quod vinum in aquam convertatur, vel in aliquod medium per mixtionem; et ideo
              semper tutius est apponere parum: quia quantumcumque apponatur parum, significatio
              servatur.</p>
            <p xml:id="ta-l4d11q2-d1e750">Ad primum ergo dicendum, quod ex hoc ipso quod in vinum convertitur aqua, habet suam
              significationem: quia nos in Christum mutamur, non ipse in nos.</p>
            <p xml:id="ta-l4d11q2-d1e753">Ad secundum dicendum, quod hoc sacramentum repraesentat Christi passionem quantum ad
              redemptionem, quae facta est per effusionem sanguinis; sed Baptismus quantum ad
              ablutionem; et ideo in Baptismo oportet quod sensibiliter aqua maneat, sicut et vinum
              hoc quod sanguini respondet; aqua autem haec apposita a vino absorbetur, sicut nostra
              mortalitas per virtutem passionis Christi.</p>
            <p xml:id="ta-l4d11q2-d1e756">Ad tertium dicendum, quod si apponeretur aqua in dolio, non significaret aliquid; et
              ideo hoc non sufficeret; sed oportet ut imminente oblatione apponatur ad sacramentum
              perficiendum.</p>
            <p xml:id="ta-l4d11q2-d1e760">Ad quartum dicendum, quod cum illud sit magis aqua rubea quam vinum, non potest
              exinde sanguis Christi consecrari; unde illa consuetudo damnatur in canone de Consec.,
              dist. 2, cap. cum omne.</p>
          </div>
        </div>
      </div>
    </body>
  </text>
</TEI>