<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 42, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 42, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="561b"/>
      </div>
    </front>
    <body>
      <div xml:id="ta-l4d42q1">
        <head xml:id="ta-l4d42q1-Hd1e97">Quaestio 1</head>
        <div xml:id="ta-l4d42q1-Dd1e100">
          <head xml:id="ta-l4d42q1-Hd1e102">Prooemium</head>
          <p xml:id="ta-l4d42q1-d1e105">Postquam determinavit Magister de carnalis propinquitatis impedimento, hic determinat
            de impedimento spiritualis propinquitatis; et dividitur in partes duas: in prima
            ostendit quomodo spiritualis cognatio matrimonium impediat; in secunda inquirit, utrum
            secundae nuptiae sint licitae, ibi: <quote xml:id="ta-l4d42q1-Qd1e107">sciendum est etiam, quod non solum primae,
              vel secundae nuptiae sunt licitae, sed etiam tertiae et quartae non sunt
              damnandae</quote>. Prima in duas: in prima distinguit propinquitatem spiritualem a
            carnalibus, de quibus supra actum est; in secunda prosequitur de propinquitate
            spirituali, ibi: <quote xml:id="ta-l4d42q1-Qd1e110">spirituales filii sunt quos de sacro fonte levamus</quote>. Et
            haec pars dividitur in duas: in prima ostendit unde spiritualis propinquitas
            contrahatur; in secunda ostendit quomodo matrimonium impediat, ibi: <quote xml:id="ta-l4d42q1-Qd1e113">quod autem
              compater vel commater sibi jungi nequeant (...) ex Concilio Maguntinensi
              docetur</quote>. Et haec in duas: in prima ostendit quomodo impedit matrimonium
            propinquitas spiritualis quam aliqua persona directe contrahit, quae assimilatur
            consanguinitati; in secunda quomodo impediat matrimonium illa quae indirecte ex uxore in
            virum redundat per modum cujusdam affinitatis, vel e contra, ibi: <quote xml:id="ta-l4d42q1-Qd1e116">solet etiam
              quaeri, si commatrem uxoris post ejus obitum quis ducere valeat</quote>. Prima in
            duas: in prima ostendit quando spiritualis cognatio impediat matrimonium inter compatrem
            spiritualem et matrem naturalem, aut e converso; in secunda ostendit quando matrimonium
            impediat inter filios spirituales et naturales, ibi: <quote xml:id="ta-l4d42q1-Qd1e119">quod autem spirituales vel
              adoptivi filii naturalibus copulari nequeant, Nicolaus Papa testatur</quote>. Prima in
            duas: in prima ostendit quando spirituali cognatio matrimonium praecedens impediat
            matrimonium contrahendum, et dirimat contractum inter compatrem et commatrem; non autem
            si sequatur; in secunda objicit in contrarium, et solvit, ibi: <quote xml:id="ta-l4d42q1-Qd1e123">his autem obviare
              videtur quod Deusdedit Papa ait. Quod autem spirituales vel adoptivi filii naturalibus
              copulari nequeant, Nicolaus Papa testatur</quote>. Hic ostendit quando impeditur
            matrimonium inter prolem spiritualem et naturalem unius hominis; et circa hoc duo facit:
            primo probat propositum; secundo inquirit, utrum haec probatio se extendat ad fratres
            naturales spiritualis prolis, quod scilicet possint copulari filiis naturalibus
            spiritualis patris, ibi: <quote xml:id="ta-l4d42q1-Qd1e126">hoc autem quidam volunt intelligere tantum de illis
              filiis quibus compatres facti sunt. Solet etiam quaeri si commatrem uxoris post ejus
              obitum quis ducere valeat</quote>. Circa hoc duo facit. Primo ostendit quod
            spiritualis cognatio transit a viro in uxorem. Secundo inquirit, utrum possint
            spiritualiter effici parentes alicujus prolis, ibi: <quote xml:id="ta-l4d42q1-Qd1e129">solet etiam quaeri, si uxor
              cum viro simul debeat in Baptismo suscipere puerum</quote>. Hic est triplex quaestio.
            Prima de cognatione spirituali. Secunda de legali. Tertia de secundis nuptiis. Circa
            primum quaeruntur tria: 1 utrum spiritualis cognatio matrimonium impediat; 2 ex qua
            causa contrahatur; 3 inter quos contrahatur.</p>

        </div>
        <div xml:id="ta-l4d42q1-Dd1e134" type="articulus">
          <head xml:id="ta-l4d42q1-Hd1e136">Articulus 1</head>

          <head xml:id="ta-l4d42q1-Hd1e139" type="question-title">Utrum spiritualis cognatio matrimonium impediat</head>

          <p xml:id="ta-l4d42q1-d1e142">Ad primum sic proceditur. Videtur quod spiritualis cognatio matrimonium non impediat.
            Nihil enim impedit matrimonium quod non contrariatur alicui bono matrimonii. Sed
            spiritualis cognatio non contrariatur alicui bono matrimonii. Ergo non impedit
            matrimonium.</p>
          <p xml:id="ta-l4d42q1-d1e145">Praeterea, perpetuum impedimentum matrimonii non potest stare simul cum matrimonio. Sed
            cognatio spiritualis stat simul aliquando cum matrimonio, ut in littera dicitur, sicut
            cum aliquis in casu necessitatis filium suum baptizat: quia tunc fit uxori suae
            spirituali cognatione conjunctus, nec tamen matrimonium separatur. Ergo spiritualis
            cognatio matrimonium non impedit.</p>
          <p xml:id="ta-l4d42q1-d1e148">Praeterea, unio spiritus non transit in carnem. Sed matrimonium est carnalis
            conjunctio. Ergo cum cognatio spiritualis sit unio spiritus, non potest transire ad
            matrimonium impediendum.</p>
          <p xml:id="ta-l4d42q1-d1e152">Praeterea, contrariorum non sunt iidem effectus. Sed spiritualis cognatio videtur esse
            contraria disparitati cultus; cum spiritualis cognatio sit propinquitas proveniens ex
            datione sacramenti, vel tentione ad idem; disparitas autem cultus consistit in
            sacramenti carentia, ut prius, dist. 39, quaest. 1, art. 1, dictum est. Cum ergo
            disparitas cultus matrimonium impediat, videtur quod spiritualis cognatio non habeat
            hunc effectum.</p>
          <p xml:id="ta-l4d42q1-d1e155">Sed contra, quanto aliquod vinculum est sanctius, tanto est magis custodiendum. Sed
            vinculum spirituale est sanctius quam corporale. Ergo cum vinculum propinquitatis
            corporalis matrimonium impediat, videtur etiam quod spiritualis cognatio idem
            faciat.</p>
          <p xml:id="ta-l4d42q1-d1e158">Praeterea, in matrimonio conjunctio animarum est principalior quam conjunctio corporum,
            quia praecedit ipsam. Ergo multo fortius spiritualis cognatio matrimonium impedire
            potest quam carnalis.</p>
          <p xml:id="ta-l4d42q1-d1e161">Respondeo dicendum, quod sicut per carnis propagationem homo accipit esse naturae, ita
            per sacramenta accipit esse spirituale gratiae. Unde sicut vinculum quod ex carnis
            propagatione contrahitur, est naturale homini, inquantum est res quaedam naturae; ita
            vinculum quod contrahitur ex sacramentorum susceptione, est quodammodo naturale alicui,
            inquantum est membrum Ecclesiae; et ideo sicut carnalis cognatio impedit matrimonium,
            ita spiritualis ex Ecclesiae statuto. Tamen distinguendum est de spirituali cognatione.
            Quia aut praecessit matrimonium, aut sequitur. Si praecessit, impedit contrahendum, et
            dirimit contractum; si sequitur, tunc non dirimit vinculum matrimonii. Sed quantum ad
            actum matrimonii est distinguendum. Quia aut spiritualis cognatio inducitur causa
            necessitatis, sicut cum pater baptizat puerum in articulo mortis; et tunc non impedit
            actum matrimonii ex neutra parte: aut inducitur extra casum necessitatis, ex ignorantia
            tamen; et tunc si ille ex cujus actu inducitur, diligentiam adhibuit, est eadem ratio
            sicut et de primo; aut ex industria extra casum necessitatis; et tunc ille ex cujus actu
            inducitur, amittit jus petendi debitum; sed tamen debet reddere, quia ex culpa ejus non
            debet aliquod incommodum alius reportare.</p>
          <p xml:id="ta-l4d42q1-d1e164">Ad primum ergo dicendum, quod quamvis spiritualis cognatio non impediat aliquod de
            principalibus bonis matrimonii, tamen impedit aliquod de secundariis bonis, quod est
            amicitiae multiplicatio: quia spiritualis cognatio est sufficiens ratio amicitiae per
            se; unde oportet quod ad alios per matrimonium familiaritas et amicitia quaeratur.</p>
          <p xml:id="ta-l4d42q1-d1e167">Ad secundum dicendum, quod matrimonium est perpetuum vinculum; et ideo nullum
            impedimentum superveniens potest ipsum dirimere; et sic quandoque contingit quod
            matrimonium et matrimonii impedimentum stant simul; non autem si impedimentum
            praecedat.</p>
          <p xml:id="ta-l4d42q1-d1e171">Ad tertium dicendum, quod in matrimonio non tantum est conjunctio corporalis, sed etiam
            spiritualis; et ideo propinquitas spiritus ei impedimentum praestat sine hoc quod
            propinquitas spiritualis transire debeat in carnalem.</p>
          <p xml:id="ta-l4d42q1-d1e174">Ad quartum dicendum, quod non est inconveniens quod duo contraria ad invicem
            contrarientur eidem, sicut magnum et parvum aequali; et sic disparitas cultus et
            spiritualis cognatio matrimonio repugnant: quia in uno est major distantia, et in altero
            major propinquitas quam matrimonium requirat; et ideo ex utraque parte matrimonium
            impeditur.</p>

        </div>
        <div xml:id="ta-l4d42q1-Dd1e178" type="articulus">
          <head xml:id="ta-l4d42q1-Hd1e180">Articulus 2</head>

          <head xml:id="ta-l4d42q1-Hd1e183" type="question-title">Utrum per solum Baptismum spiritualis propinquitas
            contrahatur</head>

          <p xml:id="ta-l4d42q1-d1e186">Ad secundum sic proceditur. Videtur quod per solum Baptismum spiritualis propinquitas
            contrahatur. Sicut enim se habet cognatio corporalis ad corporalem generationem, ita
            spiritualis ad spiritualem. Sed solus Baptismus dicitur spiritualis generatio. Ergo per
            solum Baptismum contrahitur spiritualis cognatio, sicut per solam generationem carnalem
            cognatio carnalis.</p>
          <p xml:id="ta-l4d42q1-d1e189">Praeterea, sicut in confirmatione imprimitur character, ita in ordine. Sed ex
            susceptione ordinis non sequitur spiritualis cognatio. Ergo nec ex confirmatione; et sic
            solum ex Baptismo.</p>
          <p xml:id="ta-l4d42q1-d1e192">Praeterea, sacramenta sunt digniora sacramentalibus. Sed ex quibusdam sacramentis
            spiritualis cognatio non sequitur, sicut patet in extrema unctione. Ergo multo minus ex
            catechismo, ut quidam dicunt.</p>
          <p xml:id="ta-l4d42q1-d1e196">Praeterea, inter sacramentalia Baptismi multa alia praeter catechismum numerantur, ut
            patet supra, distinct. 6. Ergo ex catechismo non magis contrahitur spiritualis cognatio
            quam ex aliis.</p>
          <p xml:id="ta-l4d42q1-d1e199">Praeterea, oratio non est minus efficax ad promovendum in bonum quam instructio sive
            catechizatio. Sed ex oratione non contrahitur spiritualis cognatio. Ergo nec ex
            catechismo.</p>
          <p xml:id="ta-l4d42q1-d1e202">Praeterea, instructio quae fit baptizatis per praedicationem, non minus valet quam illa
            quae fit nondum baptizatis. Sed ex praedicatione non contrahitur aliqua spiritualis
            cognatio. Ergo nec ex catechismo.</p>
          <p xml:id="ta-l4d42q1-d1e205">Sed contra, 1 Corinth. 4, 15: <quote xml:id="ta-l4d42q1-Qd1e207">in Christo Jesu per Evangelium ego vos
              genui</quote>. Sed spiritualis generatio causat spiritualem cognationem. Ergo ex
            praedicatione Evangelii et instructione fit spiritualis cognatio, et non solum ex
            Baptismo.</p>
          <p xml:id="ta-l4d42q1-d1e211">Praeterea, sicut per Baptismum tollitur peccatum originale, ita per poenitentiam
            actuale. Ergo sicut Baptisma causat spiritualem cognationem, ita et poenitentia.</p>
          <p xml:id="ta-l4d42q1-d1e214">Praeterea, pater nomen cognationis est. Sed per poenitentiam et doctrinam et pastoralem
            curam et multa hujusmodi aliquis dicitur alteri spiritualis pater. Ergo ex multis aliis
            praeter Baptismum et confirmationem spiritualis cognatio contrahitur.</p>
          <p xml:id="ta-l4d42q1-d1e218">Respondeo dicendum, quod circa hoc est triplex opinio. Quidam enim dicunt, quod
            spiritualis regeneratio sicut per septiformem spiritus sancti gratiam datur, ita per
            septem efficitur, incipiendo a primo pabulo salis sacramenti usque ad confirmationem per
            episcopum factam, et per quodlibet horum septem spiritualis cognatio contrahitur. Sed
            illud non videtur rationabile: quia cognatio carnalis non contrahitur nisi per actum
            generationis completum; unde etiam affinitas non contrahitur nisi sit facta conjunctio
            seminum, ex qua potest sequi carnalis generatio. Spiritualis autem generatio non
            perficitur nisi per aliquod sacramentum. Et ideo inconveniens est quod spiritualis
            cognatio contrahatur nisi per aliquod sacramentum. Et ideo alii dicunt, quod per tria
            tantum sacramenta spiritualis cognatio contrahitur; scilicet per catechismum, Baptismum,
            et confirmationem. Sed isti propriam vocem videntur ignorare: quia catechismus non est
            sacramentum, sed sacramentale. Et ideo alii dicunt, quod tantum per duo sacramenta,
            scilicet per Baptismum, et confirmationem; et haec opinio est communior. Tamen de
            catechismo quidam horum dicunt, quod est debile impedimentum quod impedit contrahendum,
            sed non dirimit matrimonium contractum.</p>
          <p xml:id="ta-l4d42q1-d1e221">Ad primum ergo dicendum, quod duplex est carnalis nativitas. Prima in utero, in quo
            adhuc id quod natum est, est adeo debile quod non possit extra exponi sine periculo; et
            huic nativitati similatur generatio per Baptismum, in quo regeneratur aliquis adhuc
            quasi fovendus intra uterum Ecclesiae. Secunda est nativitas ex utero, quando jam id
            quod natum erat in utero, tantum roboratum est quod potest sine periculo exponi
            exterioribus, quae nata sunt corrumpere; et huic similatur confirmatio, per quam homo
            roboratus exponitur in publicum ad confessionem nominis Christi. Et ideo congrue per
            utrumque istorum sacramentorum contrahitur spiritualis cognatio.</p>
          <p xml:id="ta-l4d42q1-d1e224">Ad secundum dicendum, quod per ordinis sacramentum non fit aliqua regeneratio, sed
            quaedam promotio potestatis; et propterea mulier non suscipit ordinem; et sic non potest
            ex hoc aliquod impedimentum praestare matrimonio; et ideo talis cognatio non
            computatur.</p>
          <p xml:id="ta-l4d42q1-d1e227">Ad tertium dicendum, quod in catechismo fit quaedam professio futuri Baptismi, sicut in
            sponsalibus fit quaedam sponsio futurarum nuptiarum; unde sicut in sponsalibus
            contrahitur quidam modus propinquitatis, ita et in catechismo, ad minus impediens
            contrahendum, ut quidam dicunt; non autem in aliis sacramentis.</p>
          <p xml:id="ta-l4d42q1-d1e230">Ad quartum dicendum, quod talis professio fidei non fit in aliis sacramentalibus
            Baptismi, sicut in catechismo; et ideo non est similis ratio.</p>
          <p xml:id="ta-l4d42q1-d1e233">Et similiter dicendum ad quintum de oratione, et ad sextum de praedicatione.</p>
          <p xml:id="ta-l4d42q1-d1e237">Ad septimum dicendum, quod apostolus eos ad fidem instruxerat per modum catechismi; et
            sic aliquo modo talis instructio habebat ordinem ad spiritualem cognationem.</p>
          <p xml:id="ta-l4d42q1-d1e240">Ad octavum dicendum, quod per sacramentum poenitentiae non contrahitur, proprie
            loquendo, spiritualis cognatio; unde filius sacerdotis potest contrahere cum illa quam
            sacerdos in confessione audit: alias filius sacerdotis non inveniret in tota una
            parochia mulierem cum qua contraheret. Nec obstat quod per poenitentiam tollitur
            peccatum actuale: quia hoc non est per modum generationis, sed magis per modum
            sanationis. Sed tamen per poenitentiam contrahitur quoddam foedus inter sacerdotem et
            mulierem confitentem, simile cognationi spirituali, ut tantum peccet eam carnaliter
            cognoscens, ac si esset sua spiritualis filia; et hoc ideo quia maxima familiaritas est
            inter sacerdotem et confitentem; et ex hoc ista prohibitio est inducta, ut tollatur
            peccandi occasio.</p>
          <p xml:id="ta-l4d42q1-d1e243">Ad nonum dicendum, quod pater spiritualis dicitur ad similitudinem patris carnalis.
            Pater autem corporalis, ut dicit philosophus in 8 Ethic., tria dat, esse, nutrimentum,
            et instructionem; et ideo spiritualis pater aliquis alicujus dicitur ratione alicujus
            horum trium. Tamen ex hoc quod est spiritualis pater, non habet cognationem spiritualem,
            nisi conveniat cum patre quantum ad generationem, per quam est esse. Et sic etiam potest
            solvi octavum quod praecessit.</p>

        </div>
        <div xml:id="ta-l4d42q1-Dd1e247" type="articulus">
          <head xml:id="ta-l4d42q1-Hd1e249">Articulus 3</head>

          <head xml:id="ta-l4d42q1-Hd1e252" type="question-title">Utrum cognatio spiritualis contrahatur inter suscipientem
            sacramentum Baptismi et levantem de sacro fonte</head>

          <div xml:id="ta-l4d42q1-Dd1e255">
            <head xml:id="ta-l4d42q1-Hd1e257">Quaestiuncula 1</head>
            <p xml:id="ta-l4d42q1-d1e260">Ad tertium sic proceditur. Videtur quod cognatio spiritualis non contrahatur inter
              suscipientem sacramentum Baptismi et levantem de sacro fonte. Quia in generatione
              carnali contrahitur propinquitas solum ex parte ejus cujus semine generatur proles,
              non autem ex parte ejus qui puerum natum suscepit. Ergo nec spiritualis cognatio
              contrahitur inter eum qui suscipit de sacro fonte, et eum qui suscipitur.</p>
            <p xml:id="ta-l4d42q1-d1e263">Praeterea, ille qui in sacro fonte levat <quote xml:id="ta-l4d42q1-Qd1e265">anadocus</quote> a Dionysio dicitur,
              et ad ejus officium spectat puerum instruere. Sed instructio non est sufficiens causa
              spiritualis cognationis, ut dictum est. Ergo nulla cognatio contrahitur inter eum et
              illum qui de sacro fonte levatur.</p>
            <p xml:id="ta-l4d42q1-d1e269">Praeterea, potest contingere quod aliquis levet aliquem de sacro fonte antequam ipse
              sit baptizatus. Sed ex hoc non contrahitur aliqua spiritualis cognatio: quia ille qui
              non est baptizatus, non est capax alicujus spiritualitatis. Ergo levare aliquem de
              sacro fonte non sufficit ad cognationem spiritualem contrahendam.</p>
            <p xml:id="ta-l4d42q1-d1e272">Sed contra est definitio spiritualis cognationis supra inducta, et auctoritates quae
              ponuntur in littera.</p>

          </div>
          <div xml:id="ta-l4d42q1-Dd1e276">
            <head xml:id="ta-l4d42q1-Hd1e278">Quaestiuncula 2</head>
            <p xml:id="ta-l4d42q1-d1e281">Ulterius. Videtur quod spiritualis cognatio non transeat a viro in uxorem. Quia
              spiritualis unio et corporalis sunt disparatae, et diversorum generum. Ergo mediante
              carnali conjunctione, quae est inter virum et uxorem, non transitur ad spiritualem
              cognationem.</p>
            <p xml:id="ta-l4d42q1-d1e284">Praeterea, magis conveniunt in spirituali generatione, quae est causa spiritualis
              cognationis, pater et mater spiritualis, quam vir qui est pater spiritualis et uxor.
              Sed pater et mater spiritualis nullam ex hoc cognationem spiritualem contrahunt. Ergo
              nec uxor contrahit aliquam cognationem spiritualem ex hoc quod vir ejus sit pater
              spiritualis alicujus.</p>
            <p xml:id="ta-l4d42q1-d1e287">Praeterea, potest contingere quod vir est baptizatus et uxor non est baptizata, sicut
              quando unus est ab infidelitate conversus sine alterius conjugis conversione. Sed
              spiritualis cognatio non potest pervenire ad non baptizatum. Ergo non transit semper
              de viro ad uxorem.</p>
            <p xml:id="ta-l4d42q1-d1e290">Praeterea, vir et uxor possunt aliquem simul de sacro fonte levare. Si ergo
              spiritualis cognatio a viro transiret in uxorem, sequeretur quod uterque conjugum
              esset bis pater vel mater spiritualis ejusdem; quod est inconveniens.</p>
            <p xml:id="ta-l4d42q1-d1e294">Sed contra, bona spiritualia magis multiplicabilia sunt quam corporalia. Sed
              consanguinitas corporalis viri transit ad uxorem per affinitatem. Ergo multo magis
              spiritualis cognatio.</p>

          </div>
          <div xml:id="ta-l4d42q1-Dd1e298">
            <head xml:id="ta-l4d42q1-Hd1e300">Quaestiuncula 3</head>
            <p xml:id="ta-l4d42q1-d1e303">Ulterius. Videtur quod non transeat ad filios carnales patris spiritualis. Quia
              spirituali cognationi non assignantur gradus, essent autem gradus, si transiret a
              patre in filium; quia persona generata mutat gradum, ut supra, dist. 40, quaest.
              unica, art. 2, in corp., dictum est. Ergo non transit ad filios carnales patris
              spiritualis.</p>
            <p xml:id="ta-l4d42q1-d1e306">Praeterea, pater eodem gradu attinet filio, et frater fratri. Si ergo spiritualis
              cognatio transit a patre in filium, eadem ratione transibit a fratre in fratrem; quod
              falsum est.</p>
            <p xml:id="ta-l4d42q1-d1e309">Sed contra est quod in littera probatur pari auctoritate.</p>
          </div>
          <div xml:id="ta-l4d42q1-Dd1e314">
            <head xml:id="ta-l4d42q1-Hd1e316">Quaestiuncula 1</head>
            <p xml:id="ta-l4d42q1-d1e319">Respondeo dicendum ad primam quaestionem, quod sicut in generatione carnali aliquis
              nascitur ex patre et matre; ita in generatione spirituali aliquis renascitur filius
              Dei sicut patris, et Ecclesiae sicut matris. Sicut autem ille qui sacramentum confert,
              gerit personam Dei, cujus instrumentum et minister est; ita ille qui baptizatum
              suscipit de sacro fonte, aut confirmandum tenet, gerit personam Ecclesiae; unde ad
              utrumque spiritualis cognatio contrahitur.</p>
            <p xml:id="ta-l4d42q1-d1e322">Ad primum ergo dicendum, quod non tantum pater ex cujus semine generatur proles,
              habet cognationem carnalem ad natum, sed etiam mater, quae materiam ministrat, et in
              cujus utero generatur; et ita etiam anadocus qui baptizandum vice totius Ecclesiae
              offert et suscipit, et confirmandum tenet, spiritualem cognationem contrahit.</p>
            <p xml:id="ta-l4d42q1-d1e325">Ad secundum dicendum, quod non ratione instructionis debitae, sed ratione
              generationis spiritualis, ad quam cooperatur, spiritualem cognationem contrahit.</p>
            <p xml:id="ta-l4d42q1-d1e328">Ad tertium dicendum, quod non baptizatus non potest aliquem levare de sacro fonte,
              cum non sit membrum Ecclesiae, cujus typum gerit in Baptismo suscipiens; quamvis
              possit baptizare, quia est creatura Dei, cujus typum gerit baptizans. Nec tamen
              aliquam cognationem contrahere spiritualem potest; quia est expers spiritualis vitae,
              in quam homo primo per Baptismum nascitur.</p>

          </div>
          <div xml:id="ta-l4d42q1-Dd1e332">
            <head xml:id="ta-l4d42q1-Hd1e334">Quaestiuncula 2</head>
            <p xml:id="ta-l4d42q1-d1e337">Ad secundam quaestionem dicendum, quod aliquis potest alicujus fieri compater
              dupliciter. Uno modo per actum alterius qui baptizat, vel in ipso Baptismo suscipit
              filium ejus; et sic cognatio spiritualis non transit a viro in uxorem, nisi forte ille
              sit filius uxoris; quia tunc uxor directe contrahit cognationem spiritualem, sicut et
              vir. Alio modo per actum proprium, sicut cum levat filium alterius de sacro fonte; et
              sic cognatio spiritualis transit ad uxorem quam jam carnaliter cognovit; non autem si
              nondum sit consummatum matrimonium, quia nondum effecti sunt una caro; et hoc est per
              modum cujusdam affinitatis; unde etiam pari ratione videtur transire ad mulierem quae
              est carnaliter cognita, quamvis non sit uxor; unde versus: <quote xml:id="ta-l4d42q1-Qd1e339">qui mihi, vel cujus
                mea natum de fonte levavit, haec mea commater, fieri mea non valet uxor. Si qua meae
                natum, non ex me, fonte levavit, hanc post fata meae, non inde vetabor
                habere</quote>.</p>
            <p xml:id="ta-l4d42q1-d1e343">Ad primum ergo dicendum, quod ex hoc quod sunt diversorum generum unio spiritualis et
              corporalis, potest concludi quod una non est altera; non autem quod una non possit
              esse causa alterius; quia eorum quae sunt in diversis generibus, unum quandoque est
              causa alterius vel per se vel per accidens.</p>
            <p xml:id="ta-l4d42q1-d1e346">Ad secundum dicendum, quod pater spiritualis et mater spiritualis eidem non
              conjunguntur in generatione spirituali nisi per accidens; quia unus ad hoc per se
              sufficeret; unde non oportet quod ex hoc aliqua cognatio spiritualis inter eos
              nascatur, quin possit esse inter eos matrimonium; unde versus: <quote xml:id="ta-l4d42q1-Qd1e348">unus semper erit
                compatrum spiritualis, alter carnalis: nec fallit regula talis</quote>. Sed per
              matrimonium fit vir et uxor una caro, per se loquendo; et ideo non est simile.</p>
            <p xml:id="ta-l4d42q1-d1e352">Ad tertium dico, quod si uxor non sit baptizata, non perveniet ad eam spiritualis
              cognatio propter hoc quod non est capax, non ex hoc quod non possit per matrimonium
              traduci spiritualis cognatio a viro in uxorem.</p>
            <p xml:id="ta-l4d42q1-d1e356">Ad quartum dicendum, quod ex quo inter patrem spiritualem et matrem non contrahitur
              aliqua cognatio, nihil prohibet quin vir et uxor simul aliquem de sacro fonte
              levarent; nec est inconveniens quod uxor ex diversis causis efficiatur bis mater
              spiritualis ejusdem; sicut et potest esse quod est affinis et consanguinea ejusdem per
              carnalem propinquitatem.</p>

          </div>
          <div xml:id="ta-l4d42q1-Dd1e360">
            <head xml:id="ta-l4d42q1-Hd1e362">Quaestiuncula 3</head>
            <p xml:id="ta-l4d42q1-d1e365">Ad tertiam quaestionem dicendum, quod filius est aliquid patris, et non e converso,
              ut dicitur in 8 Ethic.: et ideo spiritualis cognatio transit a patre in filium, sed
              non e converso, et sic patet quod sunt tres spirituales cognationes. Una quae dicitur
              spiritualis paternitas, quae est inter patrem spiritualem et filium spiritualem. Alia
              quae dicitur compaternitas, quae est inter patrem spiritualem et carnalem ejusdem.
              Tertia autem dicitur spiritualis fraternitas, quae est inter filium spiritualem et
              filios carnales ejusdem patris. Et quaelibet harum impedit contrahendum matrimonium,
              et dirimit contractum.</p>
            <p xml:id="ta-l4d42q1-d1e368">Ad primum ergo dicendum, quod persona addita per carnis propagationem, facit gradum
              respectu illius personae quae eodem genere attinet, non autem respectu ejus quae
              attinet in alio genere; sicut filius attinet in eodem gradu uxori patris in quo et
              pater, quamvis alio genere attinentiae. Spiritualis autem cognatio est alterius
              generis quam carnalis; et ideo non in eodem gradu attinet filius spiritualis filio
              naturali patris sui spiritualis in quo attinet ei pater ejus, quo mediante cognatio
              spiritualis transit; et ita non oportet quod spiritualis cognatio habeat gradum.</p>
            <p xml:id="ta-l4d42q1-d1e371">Ad secundum dicendum, quod frater non est aliquid fratris, sicut filius est aliquid
              patris; sed uxor est aliquid viri, cum qua effecta est unum corpus; et ideo a fratre
              in fratrem non transit, sive sit genitus ante, sive post fraternitatem
              spiritualem.</p>
          </div>
        </div>
      </div>
    </body>
  </text>
</TEI>