<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 31, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 31, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="471a"/>
      </div>
    </front>
    <body>
      <div xml:id="ta-l4d31q1">
        <head xml:id="ta-l4d31q1-Hd1e97">Quaestio 1</head>
        <div xml:id="ta-l4d31q1-Dd1e100">

          <head xml:id="ta-l4d31q1-Hd1e102">Prooemium</head>
          <p xml:id="ta-l4d31q1-d1e105">Postquam determinavit Magister de causis quibus constituitur matrimonium ipsum, hic
            determinat de causis honestatis ipsius; scilicet de bonis conjugii, quibus actus
            matrimonii honestatur; et dividitur in partes duas: in prima determinat de bonis
            matrimonii quantum ad matrimonium, secundum quod nunc agitur; in secunda ostendit
            quomodo hujusmodi bona erant in matrimonio antiquorum patrum, 33 dist. ibi:
              <quote xml:id="ta-l4d31q1-Qd1e107">quaeritur hic de antiquis patribus</quote> et cetera. Prima in duas: in prima
            determinat de bonis conjugii, quibus matrimonii actus excusatur; in secunda determinat
            de actu matrimonii, qui per bona praedicta excusatur, secundum quod insuper habet
            rationem debiti; 32 dist., ibi: <quote xml:id="ta-l4d31q1-Qd1e110">sciendum est etiam, quia cum in omnibus aliis vir
              praesit mulieri (...) in solvendo tamen carnis debito pares sunt</quote>. Prima in
            duas: in prima determinat de bonis conjugii, quomodo in matrimonio inveniantur; in
            secunda ostendit quando per ea actus conjugalis excusatur, ibi: <quote xml:id="ta-l4d31q1-Qd1e113">cum haec ergo
              tria bona in aliquo conjugio simul concurrunt, ad excusationem coitus carnalis
              valent</quote>. Prima in duas: in prima ostendit quae sint tria bona conjugii; in
            secunda qualiter se habeant ad matrimonium, ibi: <quote xml:id="ta-l4d31q1-Qd1e116">et est sciendum, ab aliquibus
              contrahi conjugium, ubi haec tria bona non comitantur</quote>. Et circa hoc duo facit:
            primo ostendit quod unum praedictorum bonorum in quolibet matrimonio invenitur, scilicet
            sacramentum; quamvis non alia duo, scilicet fides et proles, quae aliquando secundum
            actum matrimonio desunt; secundo determinat de matrimonio, in quo etiam intentio illorum
            duorum non salvatur, ibi: <quote xml:id="ta-l4d31q1-Qd1e119">solet quaeri, cum masculus et femina, nec ille maritus,
              nec illa uxor alterius, sibimet non filiorum procreandorum, sed pro incontinentia
              solius concubitus causa copulantur</quote> et cetera. Et circa hoc tria facit: primo
            determinat de matrimonio in quo non intenditur bonum prolis; secundo de eo in quo non
            solum non intenditur, sed etiam impeditur, ibi: <quote xml:id="ta-l4d31q1-Qd1e123">qui vero venena sterilitatis
              procurant, non conjuges, sed fornicarii sunt</quote>; tertio determinat quamdam
            quaestionem incidentem: <quote xml:id="ta-l4d31q1-Qd1e126">hic quaeri solet de his qui abortum procurant. Cum ergo
              haec tria bona in aliquo conjugio simul concurrunt, ad excusationem coitus carnalis
              valent</quote>. Hic ostendit quomodo per bona praedicta actus conjugalis excusatur; et
            circa hoc duo facit; primo determinat veritatem; secundo ponit objectiones in
            contrarium, ibi: <quote xml:id="ta-l4d31q1-Qd1e129">sed si concubitus qui sit causa prolis, culpa caret, quid
              apostolus secundum indulgentiam permittit?</quote> Et circa hoc duo facit: primo
            objicit contra excusationem matrimonialis actus, ostendens quod matrimonium excusatione
            non indiget; secundo ostendens quod excusari non possit, quin culpa careat, ibi:
              <quote xml:id="ta-l4d31q1-Qd1e132">sed forte aliquis dicet</quote> et cetera. Et circa hoc duo facit: primo
            objicit per rationem; secundo per auctoritatem, ibi: <quote xml:id="ta-l4d31q1-Qd1e135">videtur tamen sentire aliter
              beatus Gregorius</quote>; et quaelibet harum dividitur in objectionem et solutionem,
            ut per se patet in littera. Hic est duplex quaestio. Prima de bonis matrimonii. Secunda
            de excusatione actus matrimonialis per bona praedicta. Circa primum quaeruntur tria: 1
            utrum debeant esse aliqua bona ad excusandum matrimonium; 2 quae et quot sint; 3
            qualiter ad matrimonium se habeant.</p>

        </div>
        <div xml:id="ta-l4d31q1-Dd1e140" type="articulus">
          <head xml:id="ta-l4d31q1-Hd1e142">Articulus 1</head>

          <head xml:id="ta-l4d31q1-Hd1e145" type="question-title">Utrum matrimonium debeat habere aliqua bona quibus
            excusetur</head>

          <p xml:id="ta-l4d31q1-d1e148">Ad primum sic proceditur. Videtur quod matrimonium non debeat habere aliqua bona quibus
            excusetur. Sicut enim conservatio individui, quae fit per ea quae ad nutritivam
            pertinent, est de intentione naturae; ita conservatio speciei, quae fit per matrimonium;
            et multo magis, quanto melius et divinius est bonum speciei quam bonum unius individui.
            Sed ad actum nutritivae excusandum non indigetur aliquibus. Ergo nec etiam ad excusandum
            matrimonium.</p>
          <p xml:id="ta-l4d31q1-d1e151">Praeterea, secundum philosophum, in 8 Ethicor., amicitia quae est inter virum et
            uxorem, est naturalis, et claudit in se honestum, utile et delectabile. Sed illud quod
            de se est honestum, non indiget aliqua excusatione. Ergo nec bona excusantia debent
            matrimonio attribui.</p>
          <p xml:id="ta-l4d31q1-d1e154">Praeterea, matrimonium institutum est in remedium et in officium, ut supra, dist. 23,
            quaest. 2, art. 1 et 2, dictum est. Sed secundum quod est in officium, non indiget
            excusatione: quia sic etiam in Paradiso excusatione indiguisset, quod falsum est: ibi
            enim fuissent nuptiae honorabiles, et torus immaculatus, ut Augustinus dicit. Similiter
            nec secundum quod est in remedium; sicut nec alia sacramenta, quae in remedium peccati
            instituta sunt. Ergo matrimonium hujusmodi excusantia habere non debet.</p>
          <p xml:id="ta-l4d31q1-d1e158">Praeterea, ad omnia quae honeste fieri possunt, virtutes dirigunt. Si ergo matrimonium
            aliquibus bonis potest honestari, non indiget aliis honestantibus quam animi virtutibus;
            et sic non debent matrimonio aliqua bona assignari quibus honestetur, sicut nec aliis in
            quibus virtutes dirigunt.</p>
          <p xml:id="ta-l4d31q1-d1e161">Sed contra, ubicumque est indulgentia, ibi est necessaria aliqua excusationis ratio.
            Sed matrimonium conceditur in statu infirmitatis secundum indulgentiam, ut patet 1
            Corinth. 7. Ergo indiget per aliqua bona excusari.</p>
          <p xml:id="ta-l4d31q1-d1e164">Praeterea, concubitus matrimonialis et fornicarius sunt ejusdem speciei quantum ad
            speciem naturae. Sed concubitus fornicarius est de se turpis. Ergo ad hoc quod
            matrimonialis non sit turpis, oportet ei aliquid addi quod ad honestatem ejus pertineat,
            et in aliam speciem moris trahat.</p>
          <p xml:id="ta-l4d31q1-d1e167">Respondeo dicendum, quod nullus sapiens debet jacturam aliquam sustinere nisi pro
            aliqua recompensatione alicujus aequalis vel melioris boni; unde electio alicujus quod
            aliquam jacturam habet annexam, indiget alicujus boni adjunctione, per cujus
            recompensationem ordinetur, et honestetur. In conjunctione autem viri et mulieris
            rationis jactura accidit: tum quia propter vehementiam delectationis absorbetur ratio,
            ut non possit aliquid intelligere in ipsa, ut philosophus dicit: tum etiam propter
            tribulationem carnis, quam oportet tales sustinere ex solicitudine temporalium, ut patet
            1 Corinth., 7; et ideo electio talis conjunctionis non potest esse ordinata nisi per
            recompensationem aliquorum ex quibus dicta conjunctio honestetur; et haec sunt bona quae
            matrimonium excusant, et honestum reddunt.</p>
          <p xml:id="ta-l4d31q1-d1e170">Ad primum ergo dicendum, quod in actu comestionis non est tam vehemens delectatio
            rationem absorbens, sicut in praedicta delectatione: tum quia vis generativa, per quam
            originale traducitur, est infecta et corrupta; nutritiva autem per quam non traducitur,
            est corrupta et non infecta: tum quia defectum individui quilibet magis sentit in seipso
            quam defectum speciei. Unde ad excitandum ad comestionem, secundum quam defectui
            individui subvenitur, sufficit sensus ipsius defectus; sed ad excitandum ad actum quo
            defectui speciei subvenitur, divina providentia delectationem apposuit in actu illo,
            quae etiam alia bruta movet, in quibus non est infectio originalis peccati. Et ideo non
            est simile.</p>
          <p xml:id="ta-l4d31q1-d1e173">Ad secundum dicendum, quod ista bona quae matrimonium honestant, sunt de ratione
            matrimonii; et ideo non indiget eis quasi exterioribus quibusdam ad honestandum, sed
            quasi causantibus in ipso honestatem quae ei secundum se competit.</p>
          <p xml:id="ta-l4d31q1-d1e177">Ad tertium dicendum, quod matrimonium ex hoc ipso quod est in officium vel remedium,
            habet rationem utilis et honesti; sed utrumque horum ei competit ex hoc quod hujusmodi
            bona habet, quibus fit et officiosum, et remedium ad concupiscentiam adhibens.</p>
          <p xml:id="ta-l4d31q1-d1e180">Ad quartum dicendum, quod aliquis actus virtutis honestatur et virtute quasi principio
            elicitivo, et circumstantiis quasi formalibus principiis ipsius. Hoc autem modo se
            habent bona ad matrimonium sicut circumstantiae ad actum virtutis, ex quibus habet quod
            virtutis actus esse possit.</p>

        </div>
        <div xml:id="ta-l4d31q1-Dd1e184" type="articulus">
          <head xml:id="ta-l4d31q1-Hd1e186">Articulus 2</head>

          <head xml:id="ta-l4d31q1-Hd1e189" type="question-title">Utrum sufficienter bona matrimonii assignentur in
            littera</head>

          <p xml:id="ta-l4d31q1-d1e192">Ad secundum sic proceditur. Videtur quod insufficienter bona matrimonii assignentur in
            littera; scilicet fides, proles, et sacramentum. Quia matrimonium non solum fit in
            hominibus ad prolem procreandam et nutriendam; sed ad consortium communis vitae propter
            operum communicationem, ut dicitur in 8 Ethic. Ergo sicut ponitur proles bonum
            matrimonii, ita deberet poni communicatio operum.</p>
          <p xml:id="ta-l4d31q1-d1e195">Praeterea, conjunctio Christi ad Ecclesiam, quam matrimonium significat, perficitur per
            caritatem. Ergo inter bona matrimonii magis deberet poni caritas quam fides.</p>
          <p xml:id="ta-l4d31q1-d1e198">Praeterea, in matrimonio sicut exigitur quod neuter conjugum ad alterius torum accedat,
            ita exigitur quod unus alteri debitum reddat. Sed primum pertinet ad fidem, ut in
            littera dicitur. Ergo deberet etiam justitia propter redditionem debiti inter bona
            matrimonii computari.</p>
          <p xml:id="ta-l4d31q1-d1e202">Praeterea, sicut in matrimonio, inquantum significat conjunctionem Christi et
            Ecclesiae, requiritur indivisibilitas; ita et unitas, ut sit una unius. Sed sacramentum
            quod inter tria bona conjugii computatur, pertinet ad indivisionem. Ergo deberet esse
            aliquid aliud quod pertineret ad unitatem.</p>
          <p xml:id="ta-l4d31q1-d1e205">Sed contra, videtur quod superfluat. Quia unica virtus sufficit ad unicum actum
            honestandum. Sed fides est quaedam virtus. Ergo non oportuit alia duo addere ad
            honestandum matrimonium.</p>
          <p xml:id="ta-l4d31q1-d1e208">Praeterea, non ex eodem aliquid accipit rationem utilis et honesti; cum utile et
            honestum ex opposito bonum dividant. Sed ex prole matrimonium accipit rationem utilis.
            Ergo proles non debet computari inter bona quibus matrimonium honestatur.</p>
          <p xml:id="ta-l4d31q1-d1e211">Praeterea, nihil debet poni ut proprietas vel conditio sui ipsius. Sed haec bona
            ponuntur ut quaedam conditiones matrimonii. Ergo cum matrimonium sit sacramentum, non
            debet poni sacramentum inter bona matrimonii.</p>
          <p xml:id="ta-l4d31q1-d1e214">Respondeo dicendum, quod matrimonium est in officium naturae, et est sacramentum
            Ecclesiae. Inquantum ergo est in officium naturae, duobus ordinatur, sicut et quilibet
            alius virtutis actus: quorum unum exigitur ex parte ipsius agentis, hoc est intentio
            finis debiti, et sic ponitur bonum matrimonii proles: aliud exigitur ex parte ipsius
            actus, qui est bonus in genere ex hoc quod cadit supra debitam materiam; et sic est
            fides, per quam homo ad suam accedit, et non ad aliam. Sed ulterius habet aliquam
            bonitatem inquantum est sacramentum; et hoc significatur ipso nomine sacramenti.</p>
          <p xml:id="ta-l4d31q1-d1e217">Ad primum ergo dicendum, quod in prole non solum intelligitur procreatio prolis, sed
            etiam educatio ipsius, ad quam sicut ad finem ordinatur tota communicatio operum quae
            est inter virum et uxorem, inquantum sunt matrimonio juncti, quia patres naturaliter
            thesaurizant filiis, ut patet 2 Corinth., 12, et sic in prole, quasi in principali fine,
            alius quasi secundarius includitur.</p>
          <p xml:id="ta-l4d31q1-d1e221">Ad secundum dicendum, quod fides non accipitur hic prout est virtus theologica, sed
            prout est pars justitiae, secundum quod fides dicitur ex hoc quod fiunt dicta in
            observatione promissorum: quia in matrimonio, cum sit quidam contractus, est quaedam
            promissio, per quam talis vir tali mulieri determinatur.</p>
          <p xml:id="ta-l4d31q1-d1e224">Ad tertium dicendum, quod sicut in promissione matrimonii continetur ut neuter ad
            alterum torum accedat; ita etiam quod sibi invicem debitum reddant: et hoc etiam est
            principalius, cum consequatur ex ipsa mutua potestate invicem data; et ideo utrumque ad
            fidem pertinet; sed in littera ponitur illud quod est minus manifestum.</p>
          <p xml:id="ta-l4d31q1-d1e227">Ad quartum dicendum, quod in sacramento non solum intelligenda est indivisio, sed omnia
            illa quae consequuntur matrimonium ex hoc quod est signum conjunctionis Christi et
            Ecclesiae. Vel dicendum, quod unitas quam objectio tangit, pertinet ad fidem, sicut
            indivisio ad sacramentum.</p>
          <p xml:id="ta-l4d31q1-d1e230">Ad quintum dicendum, quod fides non accipitur hic pro aliqua virtute, sed pro quadam
            conditione virtutis, ex qua fides nominatur, quae ponitur pars justitiae.</p>
          <p xml:id="ta-l4d31q1-d1e233">Ad sextum dicendum, quod sicut debitus usus boni utilis accipit rationem honesti, non
            quidem ex utili, sed ex ratione quae rectum usum facit; ita etiam ordinatio ad aliquod
            bonum utile potest facere bonitatem honestatis ex vi rationis debitam ordinationem
            facientis; et hoc modo matrimonium ex hoc quod ordinatur ad prolem, utile est; et
            nihilominus honestum, inquantum debite ordinatur.</p>
          <p xml:id="ta-l4d31q1-d1e236">Ad septimum dicendum, quod, sicut Magister dicit in littera, sacramentum non dicitur
            hic ipsum matrimonium, sed inseparabilitas ejus, quae est ejusdem rei signum cujus et
            matrimonium. Vel dicendum, quod quamvis matrimonium sit sacramentum, tamen aliud est
            matrimonio esse matrimonium, et aliud est ei esse sacramentum: quia non solum ad hoc est
            institutum ut sit in signum rei sacrae, sed etiam ut sit in officium naturae; et ideo
            ratio sacramenti est quaedam conditio adveniens matrimonio secundum se considerato, ex
            quo etiam honestatem habet; et ideo sacramentalitas ejus, ut infra dicam, ponitur inter
            bona honestantia matrimonium: et secundum hoc in tertio bono matrimonii, scilicet
            sacramento, non solum intelligitur inseparabilitas, sed etiam omnia quae ad
            significationem ipsius pertinent.</p>

        </div>
        <div xml:id="ta-l4d31q1-Dd1e240" type="articulus">
          <head xml:id="ta-l4d31q1-Hd1e242">Articulus 3</head>

          <head xml:id="ta-l4d31q1-Hd1e245" type="question-title">Utrum sacramentum sit principalius inter matrimonii bona</head>

          <p xml:id="ta-l4d31q1-d1e248">Ad tertium sic proceditur. Videtur quod sacramentum non sit principalius inter
            matrimonii bona. Quia finis est potissimum in unoquoque. Sed proles est matrimonii
            finis. Ergo proles est principalius matrimonii bonum.</p>
          <p xml:id="ta-l4d31q1-d1e251">Praeterea, principalius est in ratione speciei differentia, quae complet speciem, quam
            genus; sicut forma quam materia in constitutione rei naturalis. Sed sacramentum competit
            matrimonio ex ratione sui generis; proles autem et fides ex ratione differentiae,
            inquantum est tale sacramentum. Ergo alia duo sunt magis principalia in matrimonio quam
            sacramentum.</p>
          <p xml:id="ta-l4d31q1-d1e254">Praeterea, sicut invenitur matrimonium sine prole et fide; ita invenitur sine
            inseparabilitate; sicut patet quando alter conjugum ante matrimonium consummatum ad
            religionem transit. Ergo nec ex hac ratione sacramentum est in matrimonio
            principalius.</p>
          <p xml:id="ta-l4d31q1-d1e258">Praeterea, effectus non potest esse principalior sua causa. Sed consensus, qui est
            causa matrimonii, mutatur frequenter. Ergo et matrimonium dissolvi potest; et sic
            inseparabilitas non semper concomitatur matrimonium.</p>
          <p xml:id="ta-l4d31q1-d1e261">Praeterea, sacramenta quae habent effectum perpetuum, imprimunt characterem. Sed in
            matrimonio non imprimitur character. Ergo non adest ei inseparabilitas perpetua; et ita
            sicut est matrimonium sine prole, ita potest esse sine sacramento; et sic idem quod
            prius.</p>
          <p xml:id="ta-l4d31q1-d1e264">Sed contra, illud quod ponitur in definitione rei, est sibi maxime essentiale. Sed
            indivisio quae pertinet ad sacramentum, ponitur in definitione supra de matrimonio data;
            non autem proles, vel fides. Ergo sacramentum inter alia matrimonio est
            essentialius.</p>
          <p xml:id="ta-l4d31q1-d1e267">Praeterea, virtus divina, quae in sacramentis operatur, est efficacior quam virtus
            humana. Sed proles et fides pertinent ad matrimonium, secundum quod est in officium
            naturae humanae; sacramentum autem secundum quod est ex institutione divina. Ergo
            sacramentum est principalius in matrimonio quam alia duo.</p>
          <p xml:id="ta-l4d31q1-d1e270">Respondeo dicendum, quod aliquid dicitur in re aliqua principalius altero duobus modis:
            aut quia est essentialius, aut quia dignius. Si quia dignius, sic omnibus modis
            sacramentum est principalius inter tria conjugii bona: quia pertinet ad matrimonium
            inquantum est sacramentum gratiae; alia vero duo pertinent ad ipsum inquantum est
            quoddam naturae officium: perfectio autem gratiae est dignior perfectione naturae. Si
            autem dicatur principalius quod est essentialius, sic distinguendum est: quia fides et
            proles possunt dupliciter considerari. Uno modo in seipsis; et sic pertinent ad usum
            matrimonii, per quem et proles producitur, et pactio conjugalis servatur; sed
            indivisibilitas, quam sacramentum importat, pertinet ad ipsum matrimonium secundum se;
            quia ex hoc ipso quod per pactionem conjugalem sui potestatem sibi invicem in perpetuum
            conjuges tradunt, sequitur quod separari non possint; et inde est quod matrimonium
            nunquam invenitur sine inseparabilitate; invenitur autem sine fide et prole, quia esse
            rei non dependet ab usu suo; et secundum hoc sacramentum est essentialius matrimonio
            quam fides et proles. Alio modo possunt considerari fides et proles secundum quod sunt
            in suis principiis, ut pro prole accipiatur intentio prolis, et pro fide debitum
            servandi fidem; sine quibus etiam matrimonium esse non potest, quia haec in matrimonio
            ex ipsa pactione conjugali causantur; ita quod si aliquid contrarium hujusmodi
            exprimeretur in consensu qui matrimonium facit, non esset verum matrimonium; et sic
            accipiendo fidem et prolem, proles est essentialissimum in matrimonio, et secundo fides,
            et tertio sacramentum; sicut etiam homini est essentialius esse naturae quam esse
            gratiae, quamvis esse gratiae sit dignius.</p>
          <p xml:id="ta-l4d31q1-d1e273">Ad primum ergo dicendum, quod finis secundum intentionem est primum in re, sed secundum
            consecutionem est ultimum; et similiter se habet proles inter matrimonii bona; et ideo
            quodammodo est principalius, et quodammodo non.</p>
          <p xml:id="ta-l4d31q1-d1e277">Ad secundum dicendum, quod sacramentum, etiam prout ponitur tertium matrimonii bonum,
            pertinet ad matrimonium ratione suae differentiae. Dicitur enim sacramentum ex
            significatione hujus rei sacrae determinatae, quam matrimonium significat.</p>
          <p xml:id="ta-l4d31q1-d1e280">Ad tertium dicendum, quod nuptiae, secundum Augustinum, sunt bonum mortalium; unde in
            resurrectione non nubent neque nubentur, ut dicitur Matth. 22; et ideo vinculum
            matrimonii non se extendit ultra vitam in qua contrahitur; et ideo dicitur inseparabile,
            quia non potest in hac vita separari; sed per mortem separari potest, sive corporalem
            post carnalem conjunctionem, sive spiritualem, post spiritualem tantum.</p>
          <p xml:id="ta-l4d31q1-d1e283">Ad quartum dicendum, quod quamvis consensus qui facit matrimonium, non sit perpetuus
            materialiter, idest quantum ad substantiam actus; quia ille actus cessat, et potest
            contrarius succedere; tamen, formaliter loquendo, est perpetuus; quia est de
            perpetuitate vinculi, alias non faceret matrimonium: non enim consensus ad tempus ad
            aliquam matrimonium facit. Et dico formaliter, secundum quod actus accipit speciem ab
            objecto; et secundum hoc matrimonium ex consensu inseparabilitatem accipit.</p>
          <p xml:id="ta-l4d31q1-d1e286">Ad quintum dicendum, quod in sacramentis in quibus imprimitur character, traditur
            potestas ad actus spirituales; sed in matrimonio ad actus corporales; unde matrimonium
            ratione potestatis quam in se invicem conjuges accipiunt, convenit cum sacramentis in
            quibus character imprimitur, et ex hoc habet inseparabilitatem, ut in littera dicitur,
            sed differt ab eis, inquantum potestas illa est ad actus corporales; et propter hoc non
            imprimit characterem spiritualem.</p>
        </div>
      </div>
    </body>
  </text>
</TEI>