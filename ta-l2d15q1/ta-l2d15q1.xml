<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum II, Distinctio 15, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum II, Distinctio 15, Quaestio 1</title>
          <date when="2016-03-17">March 17, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-17">March 17, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d15q1">
        <head xml:id="ta-l2d15q1-Hd1e89">Librum II, Distinctio 15, Quaestio 1</head>
        <div xml:id="ta-l2d15q1-Dd1e92">
          <head xml:id="ta-l2d15q1-Hd1e94">Prooemium</head>
          <p xml:id="ta-l2d15q1-d1e97">Post opus creationis et distinctionis, hic incipit Magister prosequi opus ornatus; et
            dividitur in partes duas: in prima determinat de operibus trium ultimorum dierum, qui ad
            ornatum deputantur; in secunda determinat de quiete septimae diei, in qua totius operis
            consummatio ostenditur, ibi: <quote xml:id="ta-l2d15q1-Qd1e99">jam de septimae diei requie aliquid nos eloqui
              oportet</quote>. Prima in duas: in prima prosequitur opus ornatus secundum sententiam
            aliquorum sanctorum; in secunda prosequitur sententiam Augustini de operibus sex dierum,
            ibi: <quote xml:id="ta-l2d15q1-Qd1e102">sed antequam de hominis creatione tractemus, quod supra breviter tetigimus
              plenius versantes clarius faciamus</quote>. Prima in tres, secundum tres dies quibus
            opus ornatus perficitur: in prima enim determinat de opere quartae diei; in secunda de
            opere quintae, ibi: <quote xml:id="ta-l2d15q1-Qd1e105">dixit Deus: producant aquae reptile animae viventis</quote>;
            in tertia de opere sextae diei, ibi: <quote xml:id="ta-l2d15q1-Qd1e108">sequitur: dixit Deus: producat terra animam
              viventem</quote>. Circa primum duo facit: primo distinguit opera ornatus ab invicem,
            et ab operibus distinctionis; secundo prosequitur specialiter opus quartae diei, ibi:
              <quote xml:id="ta-l2d15q1-Qd1e111">quia ergo caelum ceteris elementis specie praestat (...), ideo ante alia
              ornatur in quarto die</quote>; tertio movet quamdam dubitationem, et solvit, ibi:
              <quote xml:id="ta-l2d15q1-Qd1e115">quod autem subditur: et sint in signa, et tempora, et dies et annos: quomodo
              accipiendum sit, quaeri solet. Sequitur: dixit Deus: producat terra animam
              viventem</quote>. Hic describitur opus sextae diei; et circa hoc tria facit: primo
            ponit opus quod sexto die factum est; secundo movet circa hoc duas quaestiones; unam de
            animalibus nocivis, ibi: <quote xml:id="ta-l2d15q1-Qd1e118">quaeri solet de venenosis animalibus</quote>; aliam de
            animalibus ex putrefactione generatis, ibi: <quote xml:id="ta-l2d15q1-Qd1e121">de quibusdam etiam minutis
              animantibus quaestio est</quote>; tertio assignat rationem ordinis ejus quod ultimo
            factum est, ad opera praecedentia, ibi: <quote xml:id="ta-l2d15q1-Qd1e124">omnibus autem creatis atque dispositis
              novissime factus est homo. Jam de septimae diei requie aliquid nos eloqui
              oportet</quote>. Hic Magister prosequitur ea quae ad septimum diem pertinent; et circa
            hoc tria facit: primo ostendit quomodo intelligatur auctoris requies; secundo quomodo
            intelligatur operis consummatio, ibi: <quote xml:id="ta-l2d15q1-Qd1e127">sed quaeritur, quomodo septima die dicatur
              Deus complevisse opus suum</quote>; tertio ostendit quomodo intelligatur diei
            sanctificatio, ibi: <quote xml:id="ta-l2d15q1-Qd1e130">illum autem diem sanctificasse et benedixisse
            legitur</quote>. Hic tria quaeruntur: primo de productione stellarum, quae ad quartum
            diem pertinet; secundo de productione animalium, quae pertinet ad quintum et sextum;
            tertio de quiete opificis, quae pertinet ad septimum. Circa primum quaeruntur tria: 1 de
            ipsa productione stellarum; 2 de effectu earum in inferiora corpora; 3 de effectu earum
            in ea quae sunt ex libero arbitrio.</p>
        </div>
        <div xml:id="ta-l2d15q1-Dd1e135" type="articulus">
          <head xml:id="ta-l2d15q1-Hd1e137">Articulus 1</head>

          <head xml:id="ta-l2d15q1-Hd1e140" type="questionTitle">Utrum productio stellarum convenienter describatur</head>

          <p xml:id="ta-l2d15q1-d1e143">Ad primum sic proceditur. Videtur quod stellarum productio incompetenter describatur.
            Ea enim quae sunt priora secundum naturam, per prius ab ordinatissimo auctore prodiere.
            Sed sol et aliae stellae naturaliter praecedunt inferiora corpora, sicut movens
            praecedit motum, et agens passum. Ergo inconvenienter describitur productio solis et
            aliarum stellarum post distinctionem inferiorum elementorum.</p>
          <p xml:id="ta-l2d15q1-d1e146">Praeterea, secundum philosophum in 2 caeli et mundi, stellae sunt partes orbium
            immobiles in orbibus permanentes, per eorum motum delatae. Sed plantae dicuntur ad
            ornatum non pertinere, quia terrae affixae sunt. Ergo videtur quod nec etiam
            stellae.</p>
          <p xml:id="ta-l2d15q1-d1e149">Praeterea, sicut probant astrologi, multae stellae sunt majores luna. Sed cum dicitur
            esse duo magna luminaria, discretive intelligitur excedens magnitudo. Ergo videtur quod
            inconvenienter haec de luna dicantur.</p>
          <p xml:id="ta-l2d15q1-d1e153">Praeterea, luminare videtur dici quod est vas luminis. Sed illud corpus dicitur vas
            luminis quod a se lumen habet; quod lunae non competit, quam a sole illuminari, eclipsis
            lunae, et augmentatio et diminutio ostendit. Ergo videtur inconvenienter lunam luminare
            dici.</p>
          <p xml:id="ta-l2d15q1-d1e156">Praeterea, unumquodque luminare tempori illi praeesse videtur in quo apparet. Sed luna
            quandoque etiam in die apparet. Ergo non debet dici solum nocti praeesse.</p>
          <p xml:id="ta-l2d15q1-d1e159">Praeterea, nobilius nunquam est propter vilius se. Sed non nisi absurde dici potest,
            minuta animalia, quae lucem solis ferre non possunt, luna et sideribus digniora esse.
            Ergo videtur inconvenienter in littera dici, ideo factam esse lunam et sidera, ut
            lucerent propter talia animalia.</p>
          <p xml:id="ta-l2d15q1-d1e162">Respondeo dicendum, quod sicut supra dictum est, praeter principia et communia activa
            in tota natura, exiguntur determinatae virtutes moventes ad determinatas species; et
            hujusmodi virtutes per opus ornatus rebus inditae sunt. Sicut autem actio virtutum
            inferiorum communiter agentium reducitur in virtutem caelestem activam universaliter;
            ita etiam virtutes quae sunt in inferioribus, moventes ad determinatas species,
            reducuntur in aliquas virtutes caelestes determinatas; et hujusmodi virtutes
            determinatae consistunt praecipue in stellis, quae secundum diversos aspectus et
            conjunctiones, imprimunt ad determinatas species, ut dicit Commentator in 11 Metaph.,
            unde virtutes inferiores sunt sicut instrumenta virtutum superiorum, ut dicit
            Commentator in 8 Physic., et ideo ut ordo ornatus, distinctionis ordini responderet,
            primo ponitur ornatus supremi elementi, secundum productionem luminarium, in quibus
            determinatae virtutes consistunt; secundo ornatus medii elementi per formationem piscium
            et avium: tertio ornatus infimi elementi in productione animalium terrestrium.</p>
          <p xml:id="ta-l2d15q1-d1e165">Ad primum ergo dicendum, quod per hoc quod dicitur: <quote xml:id="ta-l2d15q1-Qd1e167">fiant luminaria in
              firmamento caeli</quote>, non intelligitur quod hujusmodi corpora luminarium secundum
            esse suum specificum ex praejacenti materia facta sint; sed eorum substantia prius
            existente, tunc primo virtutes determinatae eis collatae sunt, ex quo ultimum
            complementum sui acquisiere. Hae autem determinatae virtutes corporum caelestium non
            respondent communibus virtutibus quae sunt in elementis, sed propriis quae sunt in
            determinatis rebus; ut sicut lucis productio elementorum distinctionem praecesserat, ita
            luminarium institutio praecederet naturalium specierum diversitatem.</p>
          <p xml:id="ta-l2d15q1-d1e171">Ad secundum dicendum, quod ad productionem plantarum sufficiunt communes virtutes
            elementorum, quae ex diversa commixtione elementorum, diversimode speciem sortiuntur;
            quod in animalibus perfectis accidere non potest, quamvis quidam philosophi hoc
            posuerint: et haec est causa quare plantae ad opus distinctionis pertinent. Unde non
            oportet quod stellae pertineant ad opus distinctionis, in quibus sunt virtutes moventes
            ad determinatas species. Vel potest dici, quod stellae etsi non moventur in caelo per
            se, moventur tamen cum orbibus suis; plantae vero nec per se nec cum alio moventur.</p>
          <p xml:id="ta-l2d15q1-d1e175">Ad tertium dicendum, quod sol dicitur magnum luminare et propter quantitatem et propter
            virtutem; luna vero dicitur magnum, non tam propter quantitatem veram, quam propter
            excessum claritatis respectu aliarum stellarum, ex propinquitate ejus ad nos, et propter
            evidentiam effectus quem habet in rebus humidis.</p>
          <p xml:id="ta-l2d15q1-d1e178">Ad quartum dicendum, quod, sicut philosophi probant, et etiam Dionysius asserit, a sole
            illuminantur omnia corpora, et superiora et inferiora, et non tantum luna. Nec tamen hoc
            impedit quin alia corpora luminaria dicantur: quia cum lumen solis, ut Dionysius dicit,
            recipiatur diversimode in diversis corporibus secundum eorum proportionem, quaedam
            corpora recipiunt lumen praedictum ut lucentia et radios emittentia, sicut luna et
            stellae; et talia possunt luminaria et vasa luminis dici: quaedam autem recipiunt non ut
            radios ex se emittentia; et hoc dupliciter; vel in profundo, ut aer, vel in superficie,
            ut corpora opaca; quorum neutrum luminare dici potest.</p>
          <p xml:id="ta-l2d15q1-d1e181">Ad quintum dicendum, quod quamvis luna in die appareat, non tamen lumen ejus in die
            dominatur, propter praesentiam majoris luminis; et ideo dicitur nocti praeesse, non
            diei.</p>
          <p xml:id="ta-l2d15q1-d1e184">Ad sextum dicendum, quod aliquid potest esse propter aliud dupliciter. Aut quia
            ordinatur ad ipsum sicut ad finem proprium et principalem; et sic inconveniens est
            dicere, quod aliquid sit propter vilius se, ut luna et stellae propter noctuas et
            vespertiliones; cum finis potior sit his quae sunt ad finem. Alio modo potest dici
            aliquid esse propter aliud, cui ex ipso provenit aliqua utilitas; eo modo quo posset rex
            dici propter rusticum, ex cujus regimine provenit ei pax: et per hunc modum est
            intelligendum quod in littera dicitur: omnes enim utilitates quae ex corporibus
            caelestibus proveniunt in inferioribus, sunt a Deo provisae, qui corpora illa
            instituit.</p>
        </div>
        <div xml:id="ta-l2d15q1-Dd1e188" type="articulus">
          <head xml:id="ta-l2d15q1-Hd1e190">Articulus 2</head>

          <head xml:id="ta-l2d15q1-Hd1e193" type="questionTitle">Utrum corpora caelestia habeant aliquem effectum in corporibus
            inferioribus</head>

          <p xml:id="ta-l2d15q1-d1e196">Ad secundum sic proceditur. Videtur quod corpora caelestia non habeant aliquem effectum
            in inferioribus corporibus. Primo per hoc quod in littera dicitur, quod facta sunt
            hujusmodi corpora ut sint in signa. Signum autem contra causam dividitur. Ergo videtur
            quod non sint causae aliquorum quae in inferioribus contingunt.</p>
          <p xml:id="ta-l2d15q1-d1e199">Praeterea, Damascenus dicit: <quote xml:id="ta-l2d15q1-Qd1e201">nos autem dicimus, quod ipsa</quote>, scilicet
            corpora caelestia, <quote xml:id="ta-l2d15q1-Qd1e204">non sunt causa generationis eorum quae generantur, neque
              corruptionis eorum quae corrumpuntur</quote>. Sed generatio et corruptio ad corporalia
            pertinent. Ergo videtur quod nec in corporalibus effectum habeant.</p>
          <p xml:id="ta-l2d15q1-d1e208">Praeterea, necessitas effectus procedit ex necessitate causae, ut in 5 Metaph.
            philosophus dicit. Sed motus corporum caelestium et dispositiones eorum sunt de rebus
            necessariis et invariabilibus, ut etiam dicit Dionysius in epistola 7, ad Polycarpum. Si
            ergo ex corporibus caelestibus causarentur alterationes et motus corporum inferiorum,
            oporteret quod in inferioribus omnia ex necessitate contingerent. Hoc autem apparet esse
            falsum. Ergo et cetera.</p>
          <p xml:id="ta-l2d15q1-d1e212">Praeterea, omne agens agit sibi simile. Sed corpora superiora non afficiuntur
            qualitatibus inferiorum corporum, scilicet calore et frigore, ut philosophus probat.
            Ergo videtur quod non possint esse causa motuum et alterationum ad has formas.</p>
          <p xml:id="ta-l2d15q1-d1e215">Si dicatur, quod causant calorem per motum et per naturam lucis; contra. Ubi est eadem
            causa, et idem effectus. Sed omnia corpora caelestia convenienter motus et lumen habent.
            Ergo omnia haberent eumdem effectum: quod est contra omnes qui ponunt causalitatem
            corporum caelestium super inferiora, cum quaedam eorum dicantur effective calida ut sol,
            quaedam vero frigida, ut Saturnus et luna.</p>
          <p xml:id="ta-l2d15q1-d1e218">Praeterea, cum movens et motum oporteat esse simul, et agens et passum, ut probatur in
            8 Phys., non potest ab uno extremo provenire actio in alterum nisi per impressionem
            factam in medio. Sed inter stellas superiores et corpora inferiora sunt medii orbes
            planetarum. Cum ergo illi orbes non recipiant impressionem caloris et frigoris, non
            videtur quod ad minus a superioribus stellis aliqua impressio in inferiora corpora fiat,
            nec etiam ab aliquo planetarum; nisi forte a luna.</p>
          <p xml:id="ta-l2d15q1-d1e221">Sed contra est quod dicit Augustinus Lib. 5, cap. 6 de Civit. Dei: <quote xml:id="ta-l2d15q1-Qd1e223">non
              usquequaque absurde dici potest ad solas corporum differentias afflatus quosdam
              sidereos pervenire</quote>. Dionysius etiam dicit in 4 cap. de Divin. Nomin. de radio
            solari tractans: <quote xml:id="ta-l2d15q1-Qd1e226">generationem visibilium corporum confert, et ad vitam ipsam
              movet, et auget et nutrit et perficit</quote>. Hoc etiam ipse sensus ostendit,
            praecipue quantum ad effectum solis et lunae.</p>
          <p xml:id="ta-l2d15q1-d1e230">Respondeo dicendum, quod circa hanc quaestionem fuit multiplex error. Quidam enim
            antiqui naturales non intelligentes aliquam substantiam praeter corpora esse, ea quae
            sunt nobilissima in corporibus, posuerunt esse nobilissima in entibus: unde etiam
            scientiam naturalem, primam scientiarum dicebant, ut in 4 Metaph. dicitur; et propter
            hoc corpora caelestia deos appellabant, credentes etiam ea esse animata, quia ipsam
            animam corpus esse dicebant, ut in 1 de anima patet: et ideo sequebatur corpora
            caelestia habere primam influentiam in inferiora corpora ex se et non ab alio: et haec
            fuit causa inducens idolatriam. Sed haec positio ostenditur erronea, non tantum per
            Scripturas sanctas, sed etiam per rationes philosophorum, qui substantias intellectuales
            primas esse probaverunt; quarum unam esse primam omnium causam ostendunt, scilicet Deum.
            Alia positio est quorumdam philosophorum, qui quidem concedunt nobiscum, corpora
            caelestia non esse primas causas inferiorum; sed ipsa esse ab alio habere et virtutem
            agendi: dicunt tamen, quod esse corporum inferiorum procedit a Deo mediantibus
            corporibus caelestibus: unde et materiam elementorum Avicenna dicit a substantia caeli
            causari: et hoc ut ostendat omnia a Deo secundum ordinem processisse, scilicet animas
            mediantibus intelligentiis, et corporalia mediantibus spiritualibus, et corruptibilia
            mediantibus incorruptibilibus. Sed haec positio erronea est et contra fidem, quae ponit
            Deum solum materiae et omnium rerum creatorem esse, ut supra dictum est. Aliorum positio
            est, quod omnino nullum effectum in corporibus habent. Sed hoc omnino est contra sensum
            et contra sanctorum auctoritates. Et ideo aliter dicendum est, quod secundum Avicennam,
            duplex est agens; scilicet agens divinum, quod est dans esse; et agens naturale, quod
            est transmutans. Dico ergo, quod primus modus actionis soli Deo convenit; sed secundus
            modus etiam aliis convenire potest: et per modum istum dicendum est, corpora caelestia
            causare generationem et corruptionem in inferioribus, inquantum motus eorum est causa
            omnium inferiorum mutationum. Sed cum omnis motus sit actus motoris et moti, oportet
            quod in motu relinquatur virtus motoris et virtus mobilis: unde ex ipso mobili, quod
            corpus est, habet virtutem movendi inferiora corpora ad dispositiones corporales. Ex
            parte autem motoris, qui est substantia spiritualis, quaecumque sit illa, habet virtutem
            movendi ad formas substantiales, secundum quas est esse specificum, quod divinum esse
            dicitur. Relinquitur autem virtus spiritualis substantiae in motu corporis caelestis, ad
            modum quo virtus motoris relinquitur in instrumento: et per hunc modum omnes formae
            naturales descendunt a formis quae sunt sine materia, ut Boetius dicit, 1 de Trin., cap.
            3, in fin., et Commentator in 11 Metaph., sicut formae artificiatorum ab artifice.</p>
          <p xml:id="ta-l2d15q1-d1e233">Ad primum ergo dicendum, quod contingit aliquando idem esse signum et causam: causam,
            inquantum operatur ad effectum; signum, inquantum sensibus repraesentatum in cognitionem
            effectus ducit. Unde per hoc quod dicuntur signa, non excluditur eorum causalitas; quam
            tamen Scriptura subticuit, ne idolatrandi aliqua occasio daretur, ad quam tunc temporis
            homines proni erant.</p>
          <p xml:id="ta-l2d15q1-d1e237">Ad secundum dicendum, quod Damascenus intendit negare a corporibus caelestibus illam
            causalitatem quae idolatriam inducebat, ut patet ex praedictis.</p>
          <p xml:id="ta-l2d15q1-d1e240">Ad tertium dicendum, quod impressio alicujus agentis non recipitur in aliquo nisi per
            modum recipientis: et quia natura inferior est talis quae impediri potest, et deficere
            in minori parte; ideo impressiones corporum caelestium non recipiuntur in corporibus
            inferioribus secundum necessitatem, ut semper ita eveniat, sed ut in pluribus, sicut
            expresse habetur a philosopho in fine de somno et vigilia.</p>
          <p xml:id="ta-l2d15q1-d1e243">Ad quartum dicendum, quod similia sunt quae in eadem forma communicant; sed contingit
            quod illam formam non uniformiter participant quaedam; quia quod est in uno deficienter,
            in altero est eminentius: et hoc oportet inveniri, secundum Dionysium, in omnibus causis
            essentialibus: et ideo ipse dicit quod sol uniformiter praeaccepit in se omnia ea quae
            divisim per actionem in aliis causantur: et secundum hoc dico, quod calor et frigus et
            hujusmodi inveniuntur in corporibus caelestibus nobiliori modo quam in elementis; non
            quod istis qualitatibus afficiantur et denominentur, sed sunt in eis sicut in virtute
            activa; et talis similitudo sufficit ad actionem agentis non univoce.</p>
          <p xml:id="ta-l2d15q1-d1e246">Ad quintum dicendum, quod lux, quantum est de se, semper est effectiva caloris; etiam
            lux lunae. Unde dicit philosophus de partibus Animal. quod noctes plenilunii sunt
            calidiores. Sed praeter naturam lucis quae communis est omnibus corporibus caelestibus,
            quaelibet stella habet virtutem determinatam, consequentem suam speciem, ratione cujus
            lux ejus et motus habet vel infrigidare vel humectare, et sic de aliis; sicut etiam et
            praeter motum communem, qui est motus diurnus, quilibet orbis habet motum proprium.</p>
          <p xml:id="ta-l2d15q1-d1e249">Ad sextum dicendum, quod cujuslibet agentis habentis situm, actio prius recipitur in
            medio quam in termino; non tamen oportet quod recipiatur in utroque eodem modo; sed
            secundum quod exigit dispositio utriusque, sicut ponit exemplum Commentator in 8
            Physic., de pisce qui retentus in reti, stupefacit manum praeter hoc quod stupefaciat
            rete, quae stupefactionis capax non est, et tamen secundum aliquem modum rete alteratur
            ex virtute piscis. Ita etiam oportet quod virtutes superiorum stellarum prius
            recipiantur in mediis orbibus quam in inferiora corpora, quamvis non eosdem effectus
            utrobique habeant.</p>
        </div>
        <div xml:id="ta-l2d15q1-Dd1e253" type="articulus">
          <head xml:id="ta-l2d15q1-Hd1e255">Articulus 3</head>

          <head xml:id="ta-l2d15q1-Hd1e258" type="questionTitle">Utrum corpora superiora habeant causalitatem super motus liberi
            arbitrii</head>

          <p xml:id="ta-l2d15q1-d1e261">Ad tertium sic proceditur. Videtur quod corpora superiora habeant causalitatem etiam
            super motus liberi arbitrii. Dionysius enim, in 4 cap. de Divin. Nom. de corporibus
            caelestibus tractans, <quote xml:id="ta-l2d15q1-Qd1e263">ea</quote>, inquit, <quote xml:id="ta-l2d15q1-Qd1e266">quae sunt in tempore determinant
              et numerant et ordinant et continent</quote>. Sed opera quae sunt ex libero arbitrio
            sunt in tempore. Ergo determinantur et ordinantur virtute corporum caelestium.</p>
          <p xml:id="ta-l2d15q1-d1e270">Praeterea, omne quod non est eodem modo se habens, oportet reducere in causam semper
            eodem modo se habentem: quia contingentia procedunt ex necessariis et difformia ab
            uniformibus. Sed actus ex libero arbitrio dependentes maxime sunt variabiles. Ergo
            oportet eos reducere in motus caelestes sicut in causas uniformes.</p>
          <p xml:id="ta-l2d15q1-d1e273">Praeterea, sicut se habet movens et mobile ad aliud movens et mobile; ita se habet
            motus ad motum. Sed motor corporis caelestis est nobilior motore corporis humani, et
            potens in ipsum imprimere; et similiter corpus caeleste in corpus humanum. Ergo et motus
            caelestis est aliquo modo causa operum humanorum, quae ex libero dependent arbitrio.</p>
          <p xml:id="ta-l2d15q1-d1e277">Praeterea, praecognitio aliquorum futurorum non potest accipi nisi ex illis in quibus
            illa futura sunt aliquo modo sicut in causis; sive per se cognoscantur causae illae,
            sive per aliquos effectus, qui dicuntur earum signa, et per consequens aliorum
            effectuum. Sed praecognitiones operum humanorum ex libertate arbitrii dependentium
            accipiuntur ex motibus caelestibus, sicut patet ex astrologis, qui multa de his
            divinando praedicunt. Ergo videtur quod corpora caelestia habeant causalitatem super ea
            quae ex libertate arbitrii dependent.</p>
          <p xml:id="ta-l2d15q1-d1e280">Sed contra, sicut dicit philosophus, agens oportet esse praestantius patiente. Sed
            corpus caeleste est multo inferius in ordine entium quam anima rationalis. Ergo non
            potest in ipsa agere, ut causet aliquem effectum ejus.</p>
          <p xml:id="ta-l2d15q1-d1e283">Praeterea, ut probat philosophus in nobis est bonos vel malos esse. Sed boni vel mali
            efficimur per actus nostros. Ergo in nobis est quod bonos actus nostros faciamus. Ergo
            non causantur ex aliqua virtute vel impressione virtutis caelestis.</p>
          <p xml:id="ta-l2d15q1-d1e286">Respondeo dicendum, quod cum propria rei operatio sequatur naturam ipsius, illud tantum
            causa operationis esse potest quod aliquo modo naturam in esse producit: et ideo, cum
            actus ex libertate arbitrii procedentes, ex hoc quod voluntarii sunt et in potestate
            nostra, actus humani proprie dicantur; non possunt in aliquam causam directe reduci quae
            ipsius animae causa non sit; et ideo secundum diversas positiones de causalitate
            rationalis animae, consecutae sunt diversae opiniones de operibus humanis. Quidam enim
            antiqui philosophi sensum et intellectum idem esse dixerunt, intantum quod sicut ex
            transmutatione corporis transmutatur sensus, ita etiam mutaretur intellectus, ut de
            Democrito philosophus narrat. Et cum omnes virtutes corporales ex corpore dependentes
            reducantur in virtutes primorum corporum sicut in causas, sequebatur quod corpora
            caelestia directe causalitatem haberent super animam rationalem, et per consequens supra
            operationes ejus. Unde ponebant, quod qualis unusquisque est secundum dispositionem quam
            ex nativitate sortiebatur secundum impressionem superiorum corporum, talis finis
            videbatur ei; et secundum hoc diversificabantur electiones hominum, quibusdam hoc,
            quibusdam aliud eligentibus. Haec autem positio reprobata est a philosophis tum quantum
            ad causam, quia probaverunt intellectum non esse virtutem corporalem, nec actum ejus
            proprium organo corporali expleri; tum etiam quantum ad id quod sequitur, ostendentes
            bonam vel malam electionem in nostra potestate esse: alias injuste darentur poenae vel
            praemia. Similiter etiam damnata est a sanctis tamquam fidei contraria. Alii vero
            philosophi ponentes intellectum a sensu differre in hoc quod ad corpus non dependet, nec
            corporali organo suum actum explet, dixerunt nullam virtutem corporalem causalitatem
            super intellectum humanum habere, sed omnino ab extrinseco esse, et ideo etiam
            electionem humanam non dependere ex corporibus caelestibus nisi per accidens, inquantum
            videlicet ex dispositione corporis, quam impressio caelestis relinquit, aliquo modo
            anima inclinatur ad sequendum affectiones corporis per modum quo passiones corporales
            rationem inclinant, et quandoque deducunt. Sed tamen quia ponunt animas humanas creari a
            Deo mediantibus intelligentiis, ponunt quod motores orbium causent ipsos motus
            voluntatis, praeter ordinem motus; ut Avicenna dicit in fine Metaph. suae, quod varietas
            operum voluntatis reducitur sicut in causam in conceptiones uniformes motorum
            caelestium. Nec tamen ponunt quod tollatur libertas electionis, cum impressio recipiatur
            per modum recipientis. Haec etiam positio falsa est et contra fidem, quae immediate
            animas humanas a Deo creari ponit. Unde relinquitur quod electionis humanae non sit
            causa, per se loquendo, neque corpus caeleste, neque anima ejus vel intelligentia movens
            ipsum; sed solus Deus, qui operatur omnia in omnibus.</p>
          <p xml:id="ta-l2d15q1-d1e289">Ad primum ergo dicendum, quod actus liberi arbitrii non sunt temporales nisi per
            accidens, inquantum scilicet habent ordinem ad virtutes corporales, a quibus ratio
            scientiam accipit, et voluntas earum passionibus inclinatur.</p>
          <p xml:id="ta-l2d15q1-d1e292">Ad secundum dicendum, quod motus voluntatum reducitur in unam causam uniformem; sed
            illa causa non est motus caelestis, aut aliqua virtus creata, sed ipsa voluntas divina,
            a qua est omnis voluntas.</p>
          <p xml:id="ta-l2d15q1-d1e296">Ad tertium dicendum, quod actuum qui dependent ex libero arbitrio quidam in sola
            electione consistunt, sicut interiores actus; et in hos non habent causalitatem
            caelestia corpora, nisi forte per modum dispositionis, secundum quod ex qualitate
            corporis inclinatur anima ad hanc vel ad illam electionem; et si etiam poneretur quod
            essent ex impressione superiorum motorum, hoc esset praeter ordinem motus: quod tamen
            falsum est, nisi Deum immediate caelos movere dicamus. Alii vero motus sunt per organa
            corporalia completi, ut ambulare, et hujusmodi: et super hos actus non est dubium motus
            corporum caelestium causalitatem habere, non quidem a parte illa qua sunt a voluntate
            imperati, sed secundum quod consistunt in executione corporis; cum omnis motus
            inferiorum reducatur in superiores motus sicut in causas.</p>
          <p xml:id="ta-l2d15q1-d1e299">Ad quartum dicendum, quod, sicut dictum est, electio animae multum inclinatur ex
            complexione corporis; unde etiam medici judicant aliquem esse invidum vel tristem vel
            lascivum vel aliquid hujusmodi: quorum judicia frequenter vera sunt, eo quod ut in
            pluribus ratio passionibus succumbit, et ab eis deducitur; quamvis non de necessitate,
            eo quod ratio imperium super passiones habet; et per hunc etiam modum ex motibus
            corporum caelestium aliqua possunt de operibus humanis praesciri, cum non sit dubium
            dispositiones corporis humani impressiones corporum caelestium sequi. Quamvis talibus
            praedictionibus non sit tutum nimis intendere, ut dicit Augustinus, 2 super Gen., cum
            plerumque astrologi de futuris vera praenuntient, non tam ex signis caelestibus, quam ex
            occulto Daemonis instinctu, quem humanae mentes interdum nescientes patiuntur; et sic
            cum hujusmodi divinationibus quodammodo foedus initur.</p>
        </div>

      </div>
    </body>
  </text>
</TEI>