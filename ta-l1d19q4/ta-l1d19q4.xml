<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 19, Quaestio 4</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 19, Quaestio 4</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
























































































































































































































































































































































































































































































































































































































































































































































































































































































































































































































































































































































































































































































































































































































































































































































































































      <div xml:id="starts-on"> </div>
    </front>
    <body>
      <div xml:id="ta-l1d19q4">
        <head xml:id="ta-l1d19q4-Hd1e3490">Quaestio 4</head>
        <div xml:id="ta-l1d19q4-Dd1e3493">
          <head xml:id="ta-l1d19q4-Hd1e3495">Prooemium</head>
          <p xml:id="ta-l1d19q4-d1e3498"><quote xml:id="ta-l1d19q4-Qd1e3499">Sed jam nunc ad propositum redeamus</quote>. Hic ostendit secundo modo
            aequalitatem in magnitudine divinarum personarum, removendo ea quae inaequalitatem
            facere possent, et dividitur in partes duas: in prima ostendit veritatem; in secunda
            solvit quamdam contrarietatem, ibi: <quote xml:id="ta-l1d19q4-Qd1e3502">his autem videntur adversari quae quidam
              sacrae Scripturae tractatores Catholici in suis scriptis tradiderunt</quote>. Prima in
            duas: in prima ostendit quod divinae personae non conveniunt in essentia sicut in toto;
            in secunda ostendit quod non conveniunt in essentia sicut in parte, ibi: <quote xml:id="ta-l1d19q4-Qd1e3505">notandum
              etiam, quod essentia divina non est materia trium personarum</quote>. Prima in duas:
            in prima ostendit quod personae divinae non conveniunt in una essentia, sicut partes in
            toto integrali; in secunda, quod non conveniunt in essentia, sicut partes in toto
            universali, ibi: <quote xml:id="ta-l1d19q4-Qd1e3508">hic adjiciendum est</quote>. Primum ostendit dupliciter ex
            verbis Augustini. Primo sic: ubicumque est totum integrale, oportet esse partes diversas
            per essentiam. Sed in divinis personis non est essentiae vel naturae diversitas. Ergo
            non sunt partes unius naturae, quasi integrantes ipsam. Secundo ibi: <quote xml:id="ta-l1d19q4-Qd1e3511">item in
              eodem capite</quote>, ostendit idem per simile; quia sicut in una persona, scilicet
            patre, inveniuntur plura attributa, ut bonitas, sapientia et hujusmodi; ita in natura
            divina inveniuntur plures personae. Sed pater non dicitur esse compositus ex pluribus
            attributis sicut ex partibus, quia simplex est. Ergo pari ratione, quia natura divina
            simplex est, non erit composita ex personis sicut ex partibus. <quote xml:id="ta-l1d19q4-Qd1e3514">Hic
              adjiciendum</quote>. Hic ostendit quod personae non conveniunt in essentia sicut in
            toto universali; et probat hoc dupliciter. Primo sic: omne genus praedicatur pluraliter
            de pluribus speciebus simul acceptis, vel de pluribus individuis sub illis speciebus
            contentis; sicut homo et asinus sunt animalia, et duo homines duo animalia. Sed essentia
            non praedicatur in plurali de tribus personis: non enim dicimus quod tres personae sunt
            tres essentiae, sed una essentia. Ergo tres personae non conveniunt in una essentia
            sicut species in genere. Eadem ratione probat, quod nec sicut individua in specie, ibi:
              <quote xml:id="ta-l1d19q4-Qd1e3518">si vero dicunt, nomine personae non speciem significari, sed aliquid singulare
              (...) sic quoque illos eadem ratio confutabit</quote>. Secundo, ibi: <quote xml:id="ta-l1d19q4-Qd1e3521">alio
              quoque modo idem probat Augustinus</quote>, probat idem sic. Nihil unum existens habet
            sub se species, sicut genus; vel individua, sicut species. Sed essentia divina est una
            numero. Ergo neque se habet ad personas sicut genus ad speciem, neque sicut species ad
            individua. <quote xml:id="ta-l1d19q4-Qd1e3524">Notandum etiam, quod essentia divina non est materia trium
              personarum</quote>. Hic ostendit, quod tres personae non conveniunt in essentia sicut
            in parte; et circa hoc duo facit. Primo ostendit quod non conveniunt in ipsa sicut in
            parte materiali; secundo quod non conveniunt in ipsa sicut in proprietate formali, ibi:
              <quote xml:id="ta-l1d19q4-Qd1e3527">his quoque addendum, quod tres personas non ita dicimus esse unam essentiam
              (...) sicut dicimus aliquos tres homines ejusdem (...) sexus unam esse naturam, vel
              unius naturae</quote>. Primum sic probat. In omnibus quae constituuntur ex una
            materia, sicut anuli ex auro, plus est de materia in pluribus quam in uno. Sed non plus
            est de essentia divina in tribus personis quam in una tantum. Ergo neque se habet ad
            personam sicut materia. Eodem modo ostendit quod non conveniunt in ipsa sicut in
            proprietate formali, sicut dicimus homines ejusdem complexionis esse unius naturae: quia
            in his majus aliquid sunt duo quam unus, quod non est in divinis personis. <quote xml:id="ta-l1d19q4-Qd1e3530">His
              autem videntur adversari quae quidam sacrae Scripturae tractatores Catholici in suis
              scriptis tradiderunt</quote>. Hic solvit contrarietatem; et circa hoc duo facit: primo
            inducit contrarietatem ex verbis Damasceni, qui videtur dicere, quod essentia est sicut
            species, et personae sicut particularia; secundo ponit solutionem, ibi: <quote xml:id="ta-l1d19q4-Qd1e3533">haec
              autem quae hic dicuntur, licet in sermonis superficie aliquid a fide alienum resonare
              videantur, sane tamen intelligi queunt</quote>. Et circa hoc duo facit: primo exponit
            qualiter intelligendum sit quod essentia est sicut species praedicata de personis sicut
            de partibus: quia scilicet hoc dicitur secundum similitudinem quamdam, et non secundum
            proprietatem; secundo ostendit qualiter intelligendum sit quod dicit personas numero
            differre, quia scilicet sunt relationibus distinctae ut una non sit altera, et non per
            essentiam divinam, ut quod est in una non sit in alia, ibi: <quote xml:id="ta-l1d19q4-Qd1e3537">quod autem Joannes
              dicit hypostases differre numero, non natura; in eo quod non differre natura ait,
              verissime (...) loquitur. Sciendum est igitur, tantam aequalitatem esse in
              Trinitate</quote> et cetera. Hic probat tertio aequalitatem magnitudinis personarum ex
            ratione veritatis, sic. Ubicumque eadem est veritas et magnitudo, non est major
            magnitudo et veritas secundum rem. Ergo ubi non est major veritas, nec major magnitudo.
            Sed non magis verum est tres personas esse quam unam tantum. Ergo non est major
            magnitudo trium personarum quam unius tantum. <quote xml:id="ta-l1d19q4-Qd1e3540">Praeterea cum Deus dicatur trinus,
              non debet dici triplex</quote>. Hic concludit ex dictis, quod Deus quamvis dicatur
            trinus, non tamen dicendus est triplex. In illis enim rebus invenitur triplicitas, ubi
            tria excedunt unum in magnitudine. Sed tres personae non excedunt unam in magnitudine.
            Ergo non est dicenda triplicitas trium personarum respectu unius. Hic quaeritur de
            duobus, secundum duas rationes quae in hac lectione habentur. Circa primam probationem
            quaeruntur duo: 1 utrum in divinis sit totum integrale; 2 utrum sit ibi totum
            universale.</p>
        </div>
        <div xml:id="ta-l1d19q4-Dd1e3545" type="articulus">
          <head xml:id="ta-l1d19q4-Hd1e3547">Articulus 1</head>

          <head xml:id="ta-l1d19q4-Hd1e3550" type="question-title">Utrum in divinis sit totum integrale</head>

          <p xml:id="ta-l1d19q4-d1e3553">Ad primum sic proceditur. Videtur quod in divinis sit totum integrale. Ubicumque enim
            est quantitas aliqua, ibi est ratio totius integralis, cum omnis quantitas in partes
            divisibilis sit. Sed in Deo est quantitas virtutis. Ergo est ibi totum integrale.</p>
          <p xml:id="ta-l1d19q4-d1e3556">Praeterea, sicut quantitas continua integratur ex suis partibus, ita et numerus. Sed in
            divinis est numerus personarum, scilicet ternarius, cujus pars quaedam est unum et duo.
            Ergo videtur quod sit ibi totum integrale.</p>
          <p xml:id="ta-l1d19q4-d1e3559">Item, quidquid est aliquid alicujus et non est illud, est pars integralis illius. Sed
            pater est aliquid Trinitatis et non est Trinitas. Ergo est pars integralis
            Trinitatis.</p>
          <p xml:id="ta-l1d19q4-d1e3563">Praeterea, ex sola natura nunquam constituuntur res naturae, et praecipue ubi sunt
            plures res naturae in una natura. Sed in una natura divina sunt plures res naturae,
            scilicet personae. Ergo oportet quod ad constitutionem personae aliquid aliud naturae
            divinae adveniat; et sic erit ibi aliquid integratum ex pluribus.</p>
          <p xml:id="ta-l1d19q4-d1e3566">Contra, omne totum integrale est compositum ex partibus. Sed in Deo nulla est
            compositio, sed summa simplicitas, ut supra, dist. 8, quaest. 4, art. 1, habitum est.
            Ergo in divinis non est totum integrale.</p>
          <p xml:id="ta-l1d19q4-d1e3569">Respondeo dicendum, quod ratio totius integralis consistit in compositione. Ratio autem
            partis integralis habet imperfectionem annexam, quibus divina simplicitas et perfectio
            repugnat; unde non potest ibi esse totum integrale et pars.</p>
          <p xml:id="ta-l1d19q4-d1e3572">Ad primum igitur dicendum, quod quantitas virtutis non attenditur secundum divisionem
            virtutis intrinsecus; sed magis attenditur ejus divisio respectu exteriorum, vel
            secundum numerum objectorum, vel secundum intensionem actus, vel secundum modos agendi.
            Unde patet quod in quantitate virtutis non est ratio totius et partis integralis, quia
            partes integrales sunt intra suum totum.</p>
          <p xml:id="ta-l1d19q4-d1e3575">Ad secundum dicendum, quod in divinis unitas vel dualitas non est pars ternarii nisi
            secundum rationis acceptionem. Cujus ratio est, quia alio modo est numerus in rebus
            divinis et in rebus creatis, et alio modo unitas. Cum enim unum sit quod est indivisum
            in se et divisum ab aliis, unumquodque autem creatum per essentiam suam distinguatur ab
            aliis; ipsa essentia creati, secundum quod est indivisa in se et distinguens ab aliis,
            est unitas ejus, et plures unitates constituentes numerum personarum creatarum, sunt
            plures essentiae congregatae secundum numerationem, ita quod nihil est in una quod sit
            in alia secundum numerum idem. Sic ergo numerus in rebus creatis habet rationem
            distinctionis et cujusdam coacervationis distinctorum per essentiam, et ex hoc habet
            rationem totius integralis. Unitas autem personalis est ipsa proprietas relativa,
            distinguens unam personam ab alia, et non essentiam ipsius personae; unde tres personae
            non sunt differentes per essentiam, cum una numero essentia sit in tribus personis. Et
            ideo non potest ibi esse coacervatio, sed tantum distinctio. Et propter hoc numerus non
            habet rationem totius integralis, nisi forte secundum quod in intellectu coadunantur
            rationes proprietatum personalium. Sed per hoc non erit integratio alicujus rei, sed in
            ratione tantum.</p>
          <p xml:id="ta-l1d19q4-d1e3578">Ad tertium dicendum, quod haec est falsa: pater est aliquid Trinitatis, si intelligatur
            partitive; significaretur enim quod haberet partem essentiae Trinitatis, ex hoc quod
            aliquid, cum sit neutrum, essentiam significat. Sed haec est vera: est aliquis
            Trinitatis: ex quo non potest concludi quod sit pars Trinitatis, nisi secundum rationem;
            quia scilicet non est tot personae quot est Trinitas: quia Trinitas est tres personae,
            et non pater.</p>
          <p xml:id="ta-l1d19q4-d1e3582">Ad quartum dicendum, quod naturae divinae nihil additur ad constituendum rem naturae,
            cum in Deo idem sit quo est et quod est, sive qui est. Distinctio autem non est ex
            ratione naturae, sed ex ratione proprietatis relativae; quae quidem, secundum quod
            comparatur ad essentiam, est ratione tantum et non re ab ipsa differens; prout autem
            comparatur ad correlativum cui opponitur, facit realem distinctionem personae, ut supra
            dictum est, dist. 9, quaest. unic. art. 1.</p>
        </div>
        <div xml:id="ta-l1d19q4-Dd1e3586" type="articulus">
          <head xml:id="ta-l1d19q4-Hd1e3588">Articulus 2</head>

          <head xml:id="ta-l1d19q4-Hd1e3591" type="question-title">Utrum in divinis sit totum universale</head>

          <p xml:id="ta-l1d19q4-d1e3594">Ad secundum sic proceditur. Videtur quod in divinis sit totum universale. Quidquid enim
            praedicatur de aliquo substantialiter et non conversim, praedicatur de ipso ut totum
            universale de parte subjectiva. Sed essentia divina, vel Deus, hoc modo praedicatur de
            patre: pater enim est essentia divina, sed non quicumque est essentia divina est pater.
            Ergo ibi est totum universale.</p>
          <p xml:id="ta-l1d19q4-d1e3597">Praeterea, universale et particulare differunt, sicut commune et proprium. Sed in
            divinis invenitur commune et proprium; quia essentia est communis, et relatio est
            propria personae. Ergo est ibi universale et particulare.</p>
          <p xml:id="ta-l1d19q4-d1e3600">Item, supra, dist. 5, ex verbis Hilarii habitum est, quod <quote xml:id="ta-l1d19q4-Qd1e3602">filius Dei generis sui
              potestatem in habitu assumptae humanitatis exercuit</quote>. Genus autem suum nominat
            naturam suam. Ergo videtur quod essentia sit genus et universale respectu
            personarum.</p>
          <p xml:id="ta-l1d19q4-d1e3607">Praeterea, scientia est species cognitionis. Sed de Deo utrumque dicitur, scilicet quod
            cognoscit et scit. Ergo videtur quod in divinis sit totum universale.</p>
          <p xml:id="ta-l1d19q4-d1e3610">Contra, ubicumque est universale et particulare, particularia sunt potentia in suis
            universalibus sicut differentiae in genere. Sed in divinis non est aliquid in potentia.
            Ergo non est ibi universale et particulare.</p>
          <p xml:id="ta-l1d19q4-d1e3613">Praeterea, omne superius est pars integralis constituens definitionem inferioris; unde
            dicit Porphyrius, quod genus se habet ad similitudinem materiae, et differentia ad
            similitudinem formae, et species ad similitudinem compositi. Sed in divinis non est
            totum integrale et pars. Ergo etiam nec totum universale et pars sibi respondens.</p>
          <p xml:id="ta-l1d19q4-d1e3616">Respondeo dicendum, quod in divinis non potest esse universale et particulare. Et hujus
            ratio potest quadruplex assignari: primo, quia, secundum Avicennam, ubicumque est genus
            et species, oportet esse quidditatem differentem a suo esse, ut prius, dist. 8, quaest.
            1, art. 1, dictum est; et hoc in divinis non competit; secundo, quia essentia
            universalis non est eadem numero in suis inferioribus, sed secundum rationem tantum;
            essentia autem divina est eadem numero in pluribus personis; tertio, quia universale
            exigit pluralitatem in his quae sub ipso continentur vel in actu vel in potentia: in
            actu sicut est in genere, quod semper habet plures species; in potentia sicut in
            aliquibus speciebus, quarum forma, quantum est de se, possibilis est inveniri in multis,
            cum omnis forma sit de se communicabilis; sed quod inveniatur tantum in uno, est ex
            parte materiae debitae illi speciei, quae tota adunatur in uno individuo, ut patet in
            sole, qui constat ex tota sua materia; et ista pluralitas est secundum numerum, qui
            numerus simpliciter est fundatus in substantiali distinctione: tres autem personae non
            numerantur tali numero, ut dictum est, art. antec., et ideo essentia non habet rationem
            universalis; quarto, quia particulare semper se habet ex additione ad universale. In
            divinis autem, propter summam simplicitatem, non est possibilis additio, et ideo nec
            universale nec particulare.</p>
          <p xml:id="ta-l1d19q4-d1e3619">Ad primum igitur dicendum, quod modus praedicandi proportionatur ipsis rebus de quibus
            fit praedicatio; cum, secundum Hilarium, sermo sit rei subjectus. Unde sicut nulla res
            in creaturis invenitur similis ex toto unitati essentiae in tribus personis, sed
            secundum aliquid: ita etiam nullus modus praedicandi in creaturis est similis huic modo
            praedicandi quo essentia vel Deus de tribus personis praedicatur. Dico igitur, quod
            secundum id quod tactum est in objectione, habet similitudinem cum modo praedicandi
            totius universalis, sed differt secundum alia quae supra, in corp. art., dicta sunt.</p>
          <p xml:id="ta-l1d19q4-d1e3622">Ad secundum dicendum, quod commune, quantum est de se, non determinat rei communitatem,
            vel rationis, sicut universale; et ideo essentia potest dici communis, non autem
            universalis.</p>
          <p xml:id="ta-l1d19q4-d1e3626">Ad tertium dicendum, quod Hilarius loquitur ad similitudinem creaturarum, prout
            communiter loquendo dicimus, genus hominum unum genus esse, secundum quod est multitudo
            aliquorum se habentium ad unum principium; ita etiam dicitur genus divinum ipsa
            pluralitas personarum, secundum ordinem emanationis ab uno principio, qui est pater.</p>
          <p xml:id="ta-l1d19q4-d1e3629">Ad quartum dicendum, quod in creaturis quaedam inveniuntur quae tam secundum rationem
            generis, quam secundum rationem speciei dicunt aliquid perfectionis. Unde attribuitur
            Deo utrumque secundum propriam rationem, sicut patet in cognitione et scientia. Et haec
            quidem quamvis in creaturis se habeant sicut genus et species, tamen in divinis non sic
            se habent; quia unum, secundum rem nihil addit super alterum, sed solum secundum
            rationem.</p>
        </div>

      </div>
    </body>
  </text>
</TEI>