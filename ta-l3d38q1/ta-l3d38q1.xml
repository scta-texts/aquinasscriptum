<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum III, Distinctio 38, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum III, Distinctio 38, Quaestio 1</title>
          <date when="2016-03-13">March 13, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-13">March 13, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="145va"/>
      </div>
    </front>
    <body>
      <div xml:id="ta-l3d38q1">
        <head xml:id="ta-l3d38q1-Hd1e97">Librum III, Distinctio 38, Quaestio 1</head>
        <div xml:id="ta-l3d38q1-Dd1e100">
          <head xml:id="ta-l3d38q1-Hd1e102">Prooemium</head>
          <p xml:id="ta-l3d38q1-d1e105">Distinctis quinque praeceptis secundae tabulae et expositis, hic Magister determinat de
            quibusdam quae praecepto quinto contrariantur, scilicet de mendacio, et perjurio.
            Dividitur autem haec pars in duas: in prima determinat de mendacio; in secunda de
            perjurio, 39 dist.: <quote xml:id="ta-l3d38q1-Qd1e107">nunc de perjurio videamus</quote>. Prima pars in duas: primo
            distinguit diversos modos mendacii; in secunda definit mendacium, ibi: <quote xml:id="ta-l3d38q1-Qd1e110">hic
              videndum est quid sit mendacium</quote>. Prima in duas: in prima parte ponit quamdam
            divisionem mendacii, per quam scitur quod mendacium sit mortale, et quod veniale
            peccatum; in secunda ponit quamdam aliam, per quam scitur quod mendacium sit alio
            gravius, ibi: <quote xml:id="ta-l3d38q1-Qd1e113">sciendum est, octo esse genera mendacii</quote>. Circa primum duo
            facit: primo distinguit tres mendacii modos; secundo ex dictis manifestat quoddam quod
            dubium esse poterat, ibi: <quote xml:id="ta-l3d38q1-Qd1e116">de mendacio autem obstetricum et Raab quod fuit veniale
              Augustinus tradit. Hic videndum est quid sit mendacium</quote>. Hic definit mendacium;
            et circa hoc tria facit: primo ostendit quid sit mendacium; secundo ostendit quod omne
            mendacium est peccatum, ibi: <quote xml:id="ta-l3d38q1-Qd1e119">quod vero mendacium omne sit peccatum, Augustinus
              insinuat</quote>. Tertio solvit quoddam quod videbatur contrarium, ibi: <quote xml:id="ta-l3d38q1-Qd1e123">solet
              quaeri de Jacob</quote>. Circa primum tria facit: primo ostendit quid sit mendacium;
            secundo quid sit mentiri, ibi: <quote xml:id="ta-l3d38q1-Qd1e126">mentiri vero est loqui contra hoc quod animo
              sentit quis</quote>. Tertio solvit quamdam quaestionem, ibi: <quote xml:id="ta-l3d38q1-Qd1e129">hic solet quaeri,
              si Judaeus dicat Christum esse Deum, cum non ita sentiat animo, utrum loquatur
              mendacium. Quod vero mendacium sit peccatum, Augustinus insinuat</quote>. Circa hoc
            duo facit: primo ostendit in omni mendacio esse peccati periculum; secundo ostendit de
            errore, qui est mendacii effectus, quod quandoque potest esse cum peccato; quandoque
            sine peccato, ibi: <quote xml:id="ta-l3d38q1-Qd1e132">illud etiam sciendum est (...) quod in quibusdam rebus magno
              malo, in quibusdam parvo, in quibusdam nullo fallimur</quote>. Hic quaeruntur quinque:
            1 quid sit mendacium; 2 de divisione quam ponit; 3 utrum omne mendacium sit peccatum; 4
            utrum omne mendacium sit peccatum mortale; 5 de ordine mendaciorum in gravitate
            peccati.</p>
        </div>
        <div xml:id="ta-l3d38q1-Dd1e137" type="articulus">
          <head xml:id="ta-l3d38q1-Hd1e139">Articulus 1</head>
          <head xml:id="ta-l3d38q1-Hd1e142" type="questionTitle">Utrum definitio mendacii in littera sit conveniens</head>

          <p xml:id="ta-l3d38q1-d1e145">Ad primum sic proceditur. Videtur quod inconvenienter definiatur mendacium in littera.
            Qui enim verum loquitur quod falsum esse credit, mentitur, sicut dicit Augustinus in
            Lib. de mendacio. Sed ibi non est falsa vocis significatio. Ergo male mendacium
            definitur esse falsa vocis significatio.</p>
          <p xml:id="ta-l3d38q1-d1e148">Praeterea, mendacium opponitur veritati. Virtus autem veritatis non solum in dictis,
            sed etiam in factis consistit, secundum philosophum in 4 Ethic. Ergo non omne mendacium
            est falsa vocis significatio.</p>
          <p xml:id="ta-l3d38q1-d1e151">Praeterea, sicut in 2 Lib., distinct. 38, qu. 1, art. 3, dictum est, intentio respicit
            finem ultimum. Sed a fine ultimo non recipit aliquid speciem, sed a proximo, quod est
            objectum cujus est voluntas. Cum ergo in definitione non debeant poni nisi specificantia
            definitum, videtur quod inconvenienter ponatur in definitione mendacii intentio
            fallendi.</p>
          <p xml:id="ta-l3d38q1-d1e155">Praeterea, id quod est commune bene et male factis, non debet poni in definitione
            alicujus mali, maxime quasi completivum definitionis. Sed intentio mala potest
            communiter inveniri et in his quae sunt bona ex genere, et in his quae sunt mala ex
            genere; sicut etiam in proposito patet de illo qui verum dicit, ne ei credatur, si
            aestimet quidquid dixerit, sibi non credi. Ergo intentio fallendi non debet poni in
            definitione mendacii.</p>
          <p xml:id="ta-l3d38q1-d1e158">Praeterea, ille qui joco mentitur, fallere non intendit, quia scit sibi non credi. Sed
            tamen jocosum mendacium inter mendacia reputatur. Ergo intentio fallendi non debet poni
            in definitione mendacii.</p>
          <p xml:id="ta-l3d38q1-d1e161">Respondeo dicendum, quod duobus modis in actibus humanis contingit esse peccatum. Uno
            modo ex ipsa natura facti, quod in se malum est, sicut in illis quae sunt mala ex
            genere. Alio modo ex abusu scientis, sicut cum quis ea quae sunt bona ex genere, ex
            intentione prava facit. Mendacium ergo utrumque istorum complectitur: quia quantum est
            de se, inordinatum est. Et quia inordinatio in significando non potest esse nisi ex
            falsitate significationis, ideo in mendacio falsa significatio includitur. Falsa autem
            significatio ad rationem peccati in moralibus non sufficit, cum non sit in potestate
            hominis verum significare, sicut nec verum scire. Unde oportet quod sit talis falsa
            significatio in mendacio, qua quis volens a recto deviet. Hoc autem non est, nisi quando
            sciens falsum loquitur, quia ignorans non voluntarius est. Ex hoc autem ipso quod
            aliquis scienter falsum loquitur, falsitatem intendit significare; et ideo completivum
            in definitione mendacii ponitur intentio fallendi, sed quasi materiale falsa vocis
            significatio.</p>
          <p xml:id="ta-l3d38q1-d1e164">Ad primum ergo dicendum, quod mentiri et mendacium in hoc differunt, quia mendacium
            nominat aliquid quod secundum se est de genere malorum per abstractionem suam; mentiri
            autem ratione suae concretionis importat obliquitatem, sive peccatum ex parte dicentis.
            Unde aliquis dicendo illud quod secundum se a vero non deviat, si secundum suam
            opinionem deviet, mentitur; non autem quod dicit, est mendacium.</p>
          <p xml:id="ta-l3d38q1-d1e167">Ad secundum dicendum, quod vox homini principaliter data est ad significandum. Unde
            omne signum quo quis aliquid significat, nomine vocis intelligitur, et eo mendacium
            perfici potest, sicut patet in signis et nutibus monachorum; sicut et omnes alii sensus
            sortiuntur nomen visus, qui est principalior inter eos.</p>
          <p xml:id="ta-l3d38q1-d1e170">Ad tertium dicendum, quod finis est duplex. Unus qui est proprius alicui virtuti vel
            vitio, et commensuratur objecto ejus; et hujusmodi finis intentio ad speciem virtutis
            vel vitii pertinet sicut et voluntas objecti: aequaliter enim est essentiale fortitudini
            velle sustinere difficilia, et intendere bonum, quod est secundum habitum. Alius est
            finis communis, sicut felicitas respectu omnium virtutum; et intentio hujusmodi finis
            non specificat virtutem. Intentio autem quae in definitione mendacii ponitur, est finis
            proprii, et objecto proportionati. Sicut enim verax vera loquitur amore veri, ita mendax
            falsum loquitur falsitatem intendens.</p>
          <p xml:id="ta-l3d38q1-d1e174">Ad quartum dicendum, quod ex hoc ipso quod factum quod est de genere bonorum, fit
            perversa intentione alicui vitio appropriata, ad speciem illius vitii trahitur, sicut
            qui vadit ad Ecclesiam ut furetur: unde et vera vocis significatio, quando intentione
            fallendi fit, ad speciem mendacii trahitur.</p>
          <p xml:id="ta-l3d38q1-d1e177">Ad ultimum dicendum, quod intentio fallendi potest intelligi dupliciter. Uno modo
            respectu fallaciae prout est in ipso fallente tantum; alio modo prout est in fallente et
            in eo qui fallitur. Quicumque enim falsum loquitur, quantum est in se, fallit, quamvis
            non semper aliquis per ejus verbum fallatur. Quicumque ergo sciens, falsum loquitur,
            fallaciam intendit secundum quod est in fallente. Unde ista intentio fallendi communis
            est omni mendacio. Sed intentio qua aliquis intendit fallaciam non solum ut ipse fallat,
            sed ut alii fallantur, non est in mendacio jocoso: unde minimum habet de ratione
            mendacii.</p>
        </div>
        <div xml:id="ta-l3d38q1-Dd1e181" type="articulus">
          <head xml:id="ta-l3d38q1-Hd1e183">Articulus 2</head>

          <head xml:id="ta-l3d38q1-Hd1e186" type="questionTitle">Utrum divisio mendacii in littera sit conveniens</head>

          <p xml:id="ta-l3d38q1-d1e189">Ad secundum sic proceditur. Videtur quod inconvenienter mendacium dividatur in littera.
            Ea enim quae secundum accidens sunt, cum infinita sint, dimittenda sunt. Sed mendacio,
            inquantum hujusmodi, accidit quod fiat loco, vel commodo, vel damno alicujus. Ergo
            secundum ista inconvenienter dividitur mendacium.</p>
          <p xml:id="ta-l3d38q1-d1e192">Praeterea, secundum philosophum in 4 Ethic., ludus, cum sit quaedam requies, utilis est
            ad vitam etiam virtuosam. Sed mendacium officiosum dicitur quod fit ad utilitatem
            alicujus, jocosum autem quod fit causa joci. Ergo mendacium jocosum in officioso
            includitur, nec deberet contra ipsum dividi.</p>
          <p xml:id="ta-l3d38q1-d1e195">Praeterea, philosophus in 4 Ethic., dicit, quod aliquis fallax est qui nullius gratia
            majora existentibus fingit. Sed mendacium jocosum, officiosum, et perniciosum alicujus
            causa fit. Ergo est aliquod mendacium praeter ista tria.</p>
          <p xml:id="ta-l3d38q1-d1e199">Praeterea, Augustinus ponit octo mendacii genera. Ergo insufficienter per tria tantum
            dividitur.</p>
          <p xml:id="ta-l3d38q1-d1e202">Praeterea, videtur quod in illis octo sit etiam aliqua superfluitas. Mendacium enim
            quod fit in doctrina religionis, non distinguitur ab aliis nisi secundum materiam. Sed
            materialis multiplicatio relinquenda est. Ergo non debuit hoc mendacium contra alia
            distingui.</p>
          <p xml:id="ta-l3d38q1-d1e205">Praeterea, philosophus, in 4 Eth., dividit mendacium in jactantiam et ironiam. Cum ergo
            haec membra hic praetermittantur, videtur divisio insufficiens.</p>
          <p xml:id="ta-l3d38q1-d1e208">Respondeo dicendum, quod mendacium hic dividitur, ut cognoscatur quomodo diversimode
            contingit mendacio peccare; et ideo non assignantur hic modi mendacii facientes
            diversitatem in ipso secundum quod est hujusmodi, sed magis secundum quod est peccatum.
            Et propter hoc assignantur tres modi mendacii, secundum quod fallacia, quae est mendacii
            complementum, in tribus gradibus consistere potest. Primus gradus est ut sit tantum in
            fallente qui fallit, quamvis nullus ab ipso fallatur; et hoc contingit in mendacio
            jocoso. Secundus gradus est ut fallacia tantum ad opinionem audientis perveniat, ut
            scilicet verum aestimet quod falsum est sibi a dicente prolatum; et in hoc gradu
            consistit mendacium officiosum, in quo non pervenitur ad plus mali, nisi quod audiens
            falsam intentionem concipiat quantum ad intentionem dicentis. Tertius gradus est ut
            secundum ejusdem intentionem fallacia perducatur ulterius usque ad damnum in rebus vel
            persona alicujus; et hoc est perniciosum mendacium.</p>
          <p xml:id="ta-l3d38q1-d1e211">Et per hoc patet solutio ad primum: quia quamvis hujusmodi accidant mendacio inquantum
            hujusmodi, non tamen accidunt ei inquantum peccatum.</p>
          <p xml:id="ta-l3d38q1-d1e214">Ad secundum dicendum, quod quamvis ludus aliquis sit utilis, non tamen ludus ille talis
            qualis est ludus mentientis.</p>
          <p xml:id="ta-l3d38q1-d1e218">Ad tertium dicendum, quod ille qui nullius gratia mentitur, ad mendacium jocosum
            reducitur, maxime si mentiatur de indifferentibus, et quae ad nullius damnum pertinere
            possunt: operationes enim ludicrae nullius gratia fiunt, ut dicitur in 10 Eth.</p>
          <p xml:id="ta-l3d38q1-d1e221">Ad quartum dicendum, quod illa octo genera mendacii sub tribus primis continentur; sed
            ideo magis particulatim dividuntur quia in diversis materiis contingit esse majus vel
            minus peccatum; unde tria membra secundae divisionis reducuntur ad mendacium
            perniciosum. Potest enim alicui inferri nocumentum vel in spirituali vita (et sic est
            primum quod fit in doctrina religionis), vel in aliis; sive nocumentum alicui illatum in
            nullius profectum cedat, quod est secundus modus; sive cedat in profectum alicujus, quod
            est tertius modus. Duo vero alii modi reducuntur ad mendacium jocosum. Quia aliquando
            aliquis mentitur propter suam delectationem quam habet in mentiendo, et sic est quartus
            modus; aliquando autem propter delectationem alterius, cui ex mendacio placet, et sic
            est quintus modus. Tres vero ultimi modi reducuntur ad officiosum mendacium. Aliquando
            enim aliquis mentitur ad vitandum damnum alterius in pecunia, et sic est sextus modus;
            aliquando in persona quantum ad vitam corporalem, et sic est septimus modus; aliquando
            vero quantum ad ea quae virtutis sunt, et sic est octavus.</p>
          <p xml:id="ta-l3d38q1-d1e224">Ad quintum dicendum, quod materialis multiplicatio debuit hic tangi, inquantum diversa
            quantitas culpae per eam insinuatur.</p>
          <p xml:id="ta-l3d38q1-d1e227">Ad ultimum dicendum, quod philosophus assignat duas species mendacii secundum quod
            opponitur virtuti; et ideo divisit mendacium in superfluum, quod est jactantia, et
            diminutum, quod est ironia. Jactator enim est qui majora de se fingit quam sint; ironia
            autem quae minora. Hic autem dividitur mendacium ad cognoscendum quantitatem in ipso; et
            ideo oportuit aliter dividere.</p>
        </div>
        <div xml:id="ta-l3d38q1-Dd1e231" type="articulus">
          <head xml:id="ta-l3d38q1-Hd1e233">Articulus 3</head>

          <head xml:id="ta-l3d38q1-Hd1e236" type="questionTitle">Utrum omne mendacium sit peccatum</head>

          <p xml:id="ta-l3d38q1-d1e239">Ad tertium sic proceditur. Videtur quod non omne mendacium sit peccatum. Nullum enim
            peccatum fit instinctu spiritus sancti. Sed Jacob, ut in littera dicitur, propter
            familiare consilium spiritus sancti, quod a matre acceperat, dixit se esse primogenitum,
            cum non esset, Genes. 27: et ita mentitus est. Ergo aliquod mendacium non est
            peccatum.</p>
          <p xml:id="ta-l3d38q1-d1e242">Praeterea, nullum peccatum remuneratur a Deo. Sed obstetrices Aegypti sunt remuneratae
            a Deo pro mendacio quod Pharaoni dixerunt, ut dicitur Exod. 1. Ergo aliquod mendacium
            non est peccatum.</p>
          <p xml:id="ta-l3d38q1-d1e245">Praeterea, nullus virtuosus, inquantum hujusmodi, peccat. Sed secundum philosophum in 4
            Ethic., ad virtutem veritatis pertinet declinare ad minus, in quo aliquod mendacium est.
            Ergo non omne mendacium est peccatum.</p>
          <p xml:id="ta-l3d38q1-d1e249">Praeterea, ut dicitur 2 Petr. 1, 21: <quote xml:id="ta-l3d38q1-Qd1e251">spiritu sancto inspirati locuti sunt sancti
              Dei homines</quote>, qui Scripturas divinas ediderunt. Sed inveniuntur in Scripturis
            aliquae locutiones quae non sunt verae secundum quod verba sonant, sicut quod ligna
            silvae iverunt ad rhamnum, ut eis imperaret, Judic. 9. Cum ergo per inspirationem
            spiritus sancti non fiat aliquod peccatum, videtur quod non omne mendacium sit
            peccatum.</p>
          <p xml:id="ta-l3d38q1-d1e255">Praeterea, vitium mendacii, quod virtuti veritatis opponitur, non solum est in dictis,
            sed etiam in factis. Sed sine peccato potest aliquis aliquando significare facto quod
            non est, sicut de Christo legitur Luc. ultimi, quod finxit se longius ire: similiter
            etiam Josue, qui simulavit se fugere ante habitatores hai, et David qui simulavit se
            stultum ante regem Achis. Ergo et verbo potest aliquis sine peccato mentiri.</p>
          <p xml:id="ta-l3d38q1-d1e258">Praeterea, mendacium non videtur esse peccatum nisi ex eo quod fallit. Sed aliquando
            expedit homini ut in aliquo fallatur et erret, ut in littera dicitur, et in multis
            casibus patet. Ergo aliquando potest aliquis sine peccato mentiri.</p>
          <p xml:id="ta-l3d38q1-d1e261">Praeterea, nullus actus congruus est peccatum. Sed mendacium officiosum est hujusmodi:
            quia officium est congruus actus personae secundum statuta patriae. Igitur et
            cetera.</p>
          <p xml:id="ta-l3d38q1-d1e264">Sed contra, Augustinus in Lib. de Mend., dicit: <quote xml:id="ta-l3d38q1-Qd1e266">quisquis aliquod genus mendacii
              quod peccatum non sit, esse putaverit, seipsum turpiter decipit</quote>. Ergo omne
            mendacium peccatum est.</p>
          <p xml:id="ta-l3d38q1-d1e270">Praeterea, omnis inordinatio in actibus humanis, si voluntaria sit, peccatum est. Sed
            ubicumque est mendacium, est aliqua inordinatio, quia adhibetur vox ad significandum
            aliquid quod significabile non est. Ergo omne mendacium est peccatum.</p>
          <p xml:id="ta-l3d38q1-d1e274">Praeterea, nihil opponitur virtuti nisi peccatum. Sed omne mendacium opponitur virtuti,
            quae est veritas, ut in 4 Ethic. patet. Ergo omne mendacium est peccatum.</p>
          <p xml:id="ta-l3d38q1-d1e277">Respondeo dicendum, quod cum malum omnifariam contingat, cujuslibet circumstantiae
            perversitas, etiam aliis circumstantiis debitis existentibus, peccatum in moribus facit;
            ut si aliquis accipiat unde non debet, quantumcumque bonum intendat, vel aliae
            circumstantiae ordinatae videantur, peccatum non evitabit. Cum autem locutio inventa sit
            ad exprimendam conceptionem cordis, quandocumque aliquis loquitur quod in corde non
            habet, loquitur quod non debet. Hoc autem contingit in omni mendacio; unde omne
            mendacium est peccatum, quantumcumque aliquis propter bonum mentiatur.</p>
          <p xml:id="ta-l3d38q1-d1e280">Ad primum ergo dicendum, quod verba quae Jacob protulit, secundum aliquem intellectum
            necessitatem vel veritatem habuerunt: sibi enim primogenitura Dei electione debebatur,
            et ad illum intellectum spiritus sanctus verba ordinabat, cujus instinctu et intellectu
            loquebatur, sive ipse illum intellectum ex verbis acciperet explicite, sive implicite
            hoc significare intenderet ad quod spiritus sanctus ordinabat; unde a mendacio
            excusatur. Et eadem ratio est de omnibus verbis quae mendacium sapere videntur ab illis
            viris prolata in quibus mendacium concedere nefarium videtur.</p>
          <p xml:id="ta-l3d38q1-d1e283">Ad secundum dicendum, quod obstetrices mentitae sunt ad litteram: nec pro mendacio
            remuneratae sunt, sed pro pietate, quia pueros Hebraeorum liberaverunt.</p>
          <p xml:id="ta-l3d38q1-d1e286">Ad tertium dicendum, quod in majori includitur minus, et non e converso. Et quando
            virtuosus eligit minus dicere de se quam possit, secundum rei veritatem non mentitur,
            sed aliquod verum tacet.</p>
          <p xml:id="ta-l3d38q1-d1e289">Ad quartum dicendum, quod verba quae in sacra Scriptura sunt scripta, aut sunt verba
            ejus qui Scripturam edidit, aut sunt verba alicujus qui in Scriptura recitatur loquens.
            Si primo modo, sic non contingit in eis mendacium, quia in figurativis locutionibus non
            est sensus verborum quem primo aspectu faciunt, sed quem proferens sub tali modo
            loquendi facere intendit, sicut qui dicit, quod pratum ridet, sub quadam rei
            similitudine intendit significare prati floritionem. Si autem sunt verba alicujus qui
            recitatur loquens, aut sunt alicujus cujus malitia in Scriptura arguitur, et sic non est
            inconveniens quod sint ibi etiam mendacia, sicut verba Judaeorum Christum
            blasphemantium: aut alicujus qui commendatur non de perfectione virtutis, sed de
            profectu, sicut obstetrices commendantur quod in hoc profecerunt quod non in damnum
            alicujus, sed in obsequium divinum mentitae sunt: aut sunt verba alicujus qui
            commendatur de perfectione virtutis, et in exemplum proponitur; et tunc est eadem ratio
            sicut de verbis Scripturae.</p>
          <p xml:id="ta-l3d38q1-d1e293">Ad quintum dicendum, quod facta non sunt ordinata de se ad significandum sicut voces:
            et ideo non oportet quod si aliquid fiat per quod aliquid falsum detur intelligi, hoc
            ipso fiat quod non debet fieri, sicut dicitur quod non debet dici quando falsum voce
            significatur. Unde non oportet quod omne tale factum sit peccatum, et praecipue quando
            factum in significationem alicujus exhibetur: tunc enim eadem ratio est de illis factis,
            et de locutionibus figurativis. Sicut enim locutio figurativa veritatem habet non a
            sensu quem verba habent in primo aspectu, sed ab eo quem loquens facere intendit; ita
            etiam quod dominus ostendit se velle longius ire, quasi per similitudinem elongationis
            in itinere, significabat elongationem sui a cognitione discipulorum; et in hoc veritatem
            habebat.</p>
          <p xml:id="ta-l3d38q1-d1e296">Ad sextum dicendum, quod quamvis alicui prosit in aliquo casu falli, non tamen propter
            hoc bonum, aliquod malum faciendum est, sicut nec est furandum, ut eleemosynae dentur:
            et ita cum mendacium de se inordinationem habeat, non est mentiendum pro quocumque
            alterius commodo.</p>
          <p xml:id="ta-l3d38q1-d1e299">Ad ultimum dicendum, quod mendacium dicitur officiosum non ratione sui, sed ratione
            causae quae ad mentiendum inclinat.</p>
        </div>
        <div xml:id="ta-l3d38q1-Dd1e304" type="articulus">
          <head xml:id="ta-l3d38q1-Hd1e306">Articulus 4</head>

          <head xml:id="ta-l3d38q1-Hd1e309" type="questionTitle">Utrum omne mendacium sit peccatum mortale</head>

          <p xml:id="ta-l3d38q1-d1e312">Ad quartum sic proceditur. Videtur quod omne mendacium sit peccatum mortale. Omne enim
            peccatum quod in perditionem adducit, est peccatum mortale. Sed in Psalm. 5, 7, dicitur:
              <quote xml:id="ta-l3d38q1-Qd1e314">perdes omnes qui loquuntur mendacium</quote>. Ergo omne mendacium est peccatum
            mortale.</p>
          <p xml:id="ta-l3d38q1-d1e318">Praeterea, omne id quod in subversionem fidei vergit, est peccatum mortale. Sed
            mendacium est hujusmodi, ut Augustinus probat in Lib. de Mendac. Ergo omne mendacium est
            peccatum mortale. Minor patet ex hoc quod si in aliquo casu mentiri licet, tunc non
            semper oportet fidem bono homini adhibere; et si in aliquo non sibi creditur, non erit
            necessitas ut in aliis sibi credatur.</p>
          <p xml:id="ta-l3d38q1-d1e321">Praeterea, si aliquod mendacium excusetur a peccato mortali, praecipue mendacium
            officiosum tale esse videtur. Sed mendacium officiosum est peccatum mortale, cum per
            ipsum aeterna merces in temporalem commutetur. Gregorius enim dicit in Glossa Exod. 1 de
            obstetricibus: <quote xml:id="ta-l3d38q1-Qd1e323">benignitatis earum merces, quae in aeterna vita remunerari
              poterat, per culpam mendacii in terrenam recompensationem commutata est</quote>. Ergo
            omne mendacium est peccatum mortale.</p>
          <p xml:id="ta-l3d38q1-d1e328">Praeterea, in littera dicitur, quod perfectis viris damnabile est pro commodo alterius
            mentiri. Sed nullum peccatum dicitur esse damnabile, nisi mortale. Ergo mendacium
            officiosum perfectis est mortale; et eadem ratione omne aliud mendacium, cum mendacium
            officiosum minus videatur esse damnosum; et per consequens etiam in aliis omne mendacium
            peccatum mortale est, quia perfecti non sunt pejoris conditionis quam alii.</p>
          <p xml:id="ta-l3d38q1-d1e331">Praeterea, nihil prohibetur divino praecepto nisi peccatum mortale. Sed in prohibitione
            falsi testimonii prohibetur omne mendacium, sicut Augustinus dicit in Lib. de mendacio.
            Ergo omne mendacium est peccatum mortale.</p>
          <p xml:id="ta-l3d38q1-d1e334">Sed contra, propter peccatum mortale non aedificantur spirituales domus. Sed
            obstetricibus aedificavit Deus spirituales domos, secundum Hieronymum. Ergo obstetrices
            mentiendo mortaliter non peccaverunt; et ita non omne mendacium est mortale
            peccatum.</p>
          <p xml:id="ta-l3d38q1-d1e337">Praeterea, nullum peccatum mortale alicui conceditur. Sed in Glossa super 1 Exod.
            dicitur quod infirmis conceditur mentiri. Ergo non omne mendacium est peccatum
            mortale.</p>
          <p xml:id="ta-l3d38q1-d1e340">Praeterea, Gregorius dicit, quod mendacium officiosum facile credimus relaxari. Sed
            peccatum ex hoc dicitur veniale quod facile remittitur. Ergo mendacium officiosum est
            peccatum veniale.</p>
          <p xml:id="ta-l3d38q1-d1e343">Respondeo dicendum, quod peccatum mortale dicitur quod hominem vita spirituali privat.
            Spiritualis autem vita per caritatem est; unde illa peccata ex sui genere mortalia sunt
            quae contra dilectionem Dei vel proximi vergunt. Et ideo duplex genus mendacii peccatum
            mortale ponendum est. Primum quod contra Deum est, sicut cum quis in doctrina religionis
            mentitur. Secundum est quod in detrimentum justitiae ad proximum vergit: sive sit tale
            mendacium quod ad perversionem judicii ordinatur, sicut cum quis in loco judicii falsum
            dicit; sive sit in nocumentum alicujus, quod sine mortali peccato esse non potest. Alia
            vero mendacia, quia inordinationem quamdam habent, non tamen a dilectione Dei et proximi
            avertunt; peccata sunt, sed sunt venialia.</p>
          <p xml:id="ta-l3d38q1-d1e347">Ad primum ergo dicendum, quod auctoritas illa non loquitur de omni mendacio, sed de
            pernicioso tantum.</p>
          <p xml:id="ta-l3d38q1-d1e350">Ad secundum dicendum, quod mendacium prolatum, si aestimetur esse licitum, ipsa
            aestimatio in subversionem fidei verget; non tamen oportet quod omne mendacium ad
            subversionem fidei ordinetur, praecipue cum non sit de his quae ad fidem spectant.</p>
          <p xml:id="ta-l3d38q1-d1e353">Ad tertium dicendum, quod de mendacio obstetricum diversa est opinio. Quidam enim
            dicunt quod mendacium fuit ad conservandum vitam puerorum; et sic fuit officiosum, et
            veniale peccatum. Fuit etiam ad conservandum vitam propriam; et sic fuit libidinosum, et
            mortale peccatum. Sed hoc non videtur rationabile: quia non minus debet homo suam vitam
            tueri quam alterius. Et ideo alii dicunt, quod in actibus obstetricum tria est
            considerare. Primo ipsam pietatem qua pueris parcere voluerunt; et quantum ad hoc vel
            meruerunt, vel ad meritum disponebantur; et secundum hoc intelligendum est verbum
            Hieronymi, quod aedificavit eis Deus domos spirituales. Fuit etiam ibi mendacium, quod
            sive pro liberatione puerorum sive pro liberatione vitae propriae (quod magis videtur
            subtiliter discutienti secundum Gregorii dictum) peccatum veniale fuit; et sic habent
            laudem secundum Augustinum in Lib. de mendacio, non perfectae justitiae, sed profectus
            ad justitiam. Fuit etiam ibi omissio confessionis divinae veritatis et justitiae, si
            tamen coram Pharaone tunc confiteri tenebantur; et quantum ad hoc potuit ibi esse
            peccatum mortale. Et secundum hoc potest intelligi quod merces aeterna eis in temporalem
            commutata est. Vel si ex hoc mortaliter non peccaverunt, dicitur merces aeterna in
            temporalem commutata, quia earum benignitas gratia non informata remunerationem
            temporalem habuit, quae gratiae adjuncta habuisset aeternam.</p>
          <p xml:id="ta-l3d38q1-d1e356">Ad quartum dicendum, quod secundum quosdam omne mendacium viris perfectis peccatum
            mortale est; cujus rationem dupliciter aliqui assignant. Quidam enim sumunt rationem ex
            perfectione caritatis, per quam mens hominis summae veritati adhaeret; adeo quod omne
            mendacium eorum cum deliberatione et ex contemptu est; unde non potest esse veniale,
            sicut nec homo in primo statu venialiter peccare potuit. Sed hoc nihil est dictu: quia
            eadem ratione nullum aliud peccatum veniale committere possent, quod falsissimum est in
            quantumcumque perfectissimis viris, cum etiam in apostolis peccatum veniale fuerit. 1
            Joan. 1, 8: <quote xml:id="ta-l3d38q1-Qd1e358">si dixerimus, quod peccatum non habemus, ipsi nos seducimus</quote>.
            Alii vero sumunt rationem ex perfectione status secundum quod aliqui perfectionem in
            publico praetendunt, ut religiosi et praelati; et istis adhibetur fides tamquam
            conservatoribus veritatis; unde si in aliquo a veritate deviarent, nec eis nec aliis
            fides adhiberetur, et sic fieret magnum praejudicium veritati. Sed hoc iterum nihil est:
            quia non creditur eis tamquam conservatoribus veritatis in omnibus eorum factis vel
            dictis, sed in illis tantum quae ad officium conservandae veritatis spectant, sicut
            doctrina et judicium, in quibus si a veritate deviarent, non est dubium quin peccarent
            mortaliter. Et ideo dicendum, quod nec mendacium nec aliquod peccatum quod ex genere suo
            peccatum mortale non est, perfectis viris mortale peccatum fit, nisi sit contra eorum
            votum. Sed per accidens potest eis mortale fieri sicut et aliis, ut si fiat contra
            conscientiam, quamvis errantem, vel ratione scandali, vel alicujus hujusmodi. Quod vero
            dicitur in littera, quod mendacium officiosum perfectis viris est damnabile,
            intelligendum est comparative: quia in eodem genere peccati magis peccat perfectus quam
            imperfectus, quamvis uterque venialiter vel mortaliter. Non tamen haec circumstantia
            aggravans aggravat in infinitum, ut quod uni est veniale, alteri mortale fiat.</p>
          <p xml:id="ta-l3d38q1-d1e362">Ad quintum dicendum, quod divino praecepto prohibetur aliquid dupliciter. Uno modo
            directe, quod contra praeceptum dicitur; et sic prohibetur mendacium perniciosum, quod
            ex ipsa forma praecepti patet: <quote xml:id="ta-l3d38q1-Qd1e364">non loqueris contra proximum tuum falsum
              testimonium</quote>. Alio modo indirecte, quod praeter praeceptum dicitur; et sic
            mendacium jocosum et officiosum, sicut et alia peccata venialia, praecepto divino
            prohibentur.</p>
        </div>
        <div xml:id="ta-l3d38q1-Dd1e369" type="articulus">
          <head xml:id="ta-l3d38q1-Hd1e371">Articulus 5</head>

          <head xml:id="ta-l3d38q1-Hd1e374" type="questionTitle">Utrum gradus mendaciorum convenienter assignentur in
            littera</head>

          <p xml:id="ta-l3d38q1-d1e377">Ad quintum sic proceditur. Videtur quod inconvenienter gradus mendaciorum in littera
            assignentur. Quandocumque enim aliquis falsum scienter loquitur, mentitur. Sed aliquis
            disputando falsum scienter loquitur etiam in his quae ad fidem pertinent. Ergo dicit
            mendacium in doctrina religionis. Sed hoc non est gravius mendacio pernicioso. Ergo
            mendacium quod fit in doctrina, non est primum et gravissimum mendacium.</p>
          <p xml:id="ta-l3d38q1-d1e380">Praeterea, contingit quod de his quae ad fidei religionem pertinent, aliquis joco
            mentiatur; nec tamen hoc gravius reputaretur quam mendacium vergens in grave damnum
            proximi. Ergo idem quod prius.</p>
          <p xml:id="ta-l3d38q1-d1e383">Praeterea, officiosum mendacium plus habet de ratione mendacii quam jocosum, ut ex
            dictis patet. Cum ergo jocosum mendacium praeponatur officioso, videtur quod
            inconvenienter ordinetur.</p>
          <p xml:id="ta-l3d38q1-d1e387">Praeterea, cuicumque malitia propter seipsam placet, videtur in spiritum sanctum
            peccare. Sed peccatum in spiritum sanctum est gravissimum, ut in 2 Lib., dist. 43, qu.
            1, art. 2, dictum est. Cum ergo ille qui mentitur sola mentiendi libidine, in ipsa
            malitia delectari videatur, videtur quod hoc mendacium ceteris sit gravius, quod tamen
            quarto loco ponitur.</p>
          <p xml:id="ta-l3d38q1-d1e390">Praeterea, quanto majus nocumentum per mendacium evitatur, tanto est minus peccatum.
            Sed majus damnum est corporis mors quam corporis immunditia. Ergo septimum mendacium
            quod fit ad tuendum vitam, deberet postponi octavo, quod fit ad tuendum aliquem ab
            immunditia corporali.</p>
          <p xml:id="ta-l3d38q1-d1e393">In contrarium est auctoritas Augustini in libro de mendacio.</p>
          <p xml:id="ta-l3d38q1-d1e396">Respondeo dicendum, quod quodlibet peccatum secundum suum genus habet aliquam
            quantitatem, cui addi vel subtrahi potest ratione alicujus adjuncti; unde et quantitas
            mendacii secundum tres gradus potest considerari. Primus gradus est, quando quantitas
            mendacii ex aliquo adjuncto augmentatur. Hoc autem adjunctum, mendacium aggravans, est
            vel profanatio divinorum, quae est conditio maxime aggravans; et ideo mendacium quod fit
            in doctrina religionis, ponitur primum; vel est nocumentum proximorum, quod quidem
            mitigatur, si nocumento aliqua utilitas adjungatur; et ideo in secundo ordine ponitur
            mendacium quod alicui obest, et nulli prodest; in tertio vero mendacium quod alicui
            prodest, et nulli obest. Secundus vero gradus mendacii consideratur sine additione vel
            diminutione. Sed quia in quolibet genere peccati gravius est peccatum quod ex habitu
            procedit inquantum ex libidine majori fit; ideo in quarto loco ponitur mendacium quod
            fit ex libidine mentiendi; quia unicuique habenti habitum delectabilis est operatio
            secundum proprium habitum. Quinto vero loco ponitur mendacium quod non videtur ex habitu
            procedere, sed ex intentione alicujus finis extranei, quae tamen mendacium non aggravat
            nec alleviat, sicut quod fit ex intentione placendi vel delectandi. Tertius gradus est
            in quo consideratur quantitas mendacii diminuta ex aliquo adjuncto, quod est intentio
            utilitatis, quae tanto magis alleviat, quanto damnum est gravius quod vitatur; et ideo
            in sexto loco ponitur mendacium quod fit ad vitandum sublevationem pecuniae: septimum
            mendacium quod fit ad vitandum occisionem: octavum ad vitandum deturpationem libidinis,
            quod propter propinquitatem consensus vix sine peccato esse potest.</p>
          <p xml:id="ta-l3d38q1-d1e399">Ad primum ergo dicendum, quod ille qui disputando falsum loquitur, quamvis scienter,
            non mentitur, nisi asserendo dicat: quia non ex sua persona falsum illud enuntiat, sed
            gerens personam veritatem negantis.</p>
          <p xml:id="ta-l3d38q1-d1e402">Ad secundum dicendum, quod distinctio istorum graduum et ordo accipiuntur ceteris
            paribus; unde in aliquo casu illud quod est secundum, potest esse primum; et sic de
            aliis est.</p>
          <p xml:id="ta-l3d38q1-d1e406">Ad tertium dicendum, quod quamvis mendacium officiosum habeat plus de ratione mendacii
            quam jocosum, inquantum habet plus de assertione; tamen officiosum habet minus de malo
            ratione utilitatis adjunctae; et ideo est minus peccatum.</p>
          <p xml:id="ta-l3d38q1-d1e409">Ad quartum dicendum, quod, sicut in Lib. 2, dist. penult., qu. 1, art. 2, in corp.,
            dictum est, non omne peccatum quod fit ex electione habitus, est peccatum in spiritum
            sanctum; alias non esset speciale genus peccati; et ideo hoc mendacium quod fit ex
            mentiendi libidine, cum procedat ex inclinatione habitus, et non ex rebellione
            voluntatis ad aliquod eorum quibus a peccato liberamur, quod est proprium peccati in
            spiritum sanctum, non erit peccatum in spiritum sanctum.</p>
          <p xml:id="ta-l3d38q1-d1e412">Ad quintum dicendum, quod immunditia corporalis hic intelligitur quae habet vicinitatem
            ad peccatum, ratione cujus majus damnum reputatur quam corporis mors.</p>
        </div>
        <div xml:id="ta-l3d38q1-Dd1e416">
          <head xml:id="ta-l3d38q1-Hd1e418">Expositio textus</head>
          <p xml:id="ta-l3d38q1-d1e421"><quote xml:id="ta-l3d38q1-Qd1e422">Ne pro corpore alterius animam suam occidat</quote>. Quod sic vitari potest
            secundum Augustinum in Lib. de mendacio. Si enim aliquis ad mortem quaeratur,
            simpliciter nobis interrogatis de eo sine loci determinatione, respondendum est, quod
            eum non prodemus, etiam si oporteat nos tormenta sustinere: pro quo facto quemdam
            episcopum laudat. Si autem interrogamur, utrum sit in illo loco determinato,
            respondendum est: scio ubi est, sed non dicam. <quote xml:id="ta-l3d38q1-Qd1e425">Praecipue si iteretur</quote>. Hoc
            dicitur inquantum multiplicatio venialium disponit ad mortale. <quote xml:id="ta-l3d38q1-Qd1e428">Ut ab immunditia
              corporali aliquem tueatur</quote>. Sed quid faciendum est ipsi mulieri, si propter
            libidinem vel immunditiam quaeratur? Quidam dicunt, quod si sentit se perfectam, non
            debet mentiri: quia in ipsius violationem non consentiet, et sic immunis a peccato erit.
            Si autem sentit se imperfectam, debet veniale peccatum committere potius quam incurrat
            peccati mortalis periculum. Sed melius dicendum, quod si propositum non consentiendi
            habet, spem suam in Deo ponere debet, qui non patitur tentari supra posse; et non debet
            venialiter peccare. Ex hoc enim ipso quod ponitur aliquid debitum vel dignum fieri,
            aufertur omnis ratio peccati. Et ita omne mendacium non esset peccatum, quod est contra
            Augustinum. <quote xml:id="ta-l3d38q1-Qd1e431">Nec omne mendacium isto praecepto prohiberi videtur</quote>.
            Intelligendum est directe sicut contrarium praecepto. <quote xml:id="ta-l3d38q1-Qd1e434">Nec praemissa descriptione
              mendacium jocosum includi</quote>. Verum est, si intelligitur intentio fallendi,
            secundum quod fallacia est, non tantum in dicente, sed etiam in audiente, quia fallitur,
            ut dictum est.</p>
        </div>
      </div>
    </body>
  </text>
</TEI>