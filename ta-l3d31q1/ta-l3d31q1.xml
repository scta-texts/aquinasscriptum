<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum III, Distinctio 31, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum III, Distinctio 31, Quaestio 1</title>
          <date when="2016-03-13">March 13, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-13">March 13, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="114va"/> <!-- beginning of distinction is missing large initial as is customary -->
      </div>
    </front>
    <body>
      <div xml:id="ta-l3d31q1">
        <head xml:id="ta-l3d31q1-Hd1e99">Librum III, Distinctio 31, Quaestio 1</head>
        <div xml:id="ta-l3d31q1-Dd1e102">
          <head xml:id="ta-l3d31q1-Hd1e104">Prooemium</head>
          <p xml:id="ta-l3d31q1-d1e107">Postquam determinavit Magister de caritate, hic determinat de ejus duratione. Dividitur
            autem in partes duas: in prima parte determinat de duratione caritatis quantum ad suam
            essentiam; in secunda de duratione ejus quantum ad ordinem ejus, ostendens qualis in
            Christo fuerit, et in beatis futurus sit, ibi: <quote xml:id="ta-l3d31q1-Qd1e109">nunc autem superest investigare si
              Christus, secundum quod homo, ordinem diligendi praescriptum servaverit</quote>. Prima
            in duas: in prima determinat de duratione caritatis; in secunda de duratione aliorum
            habituum, ibi: <quote xml:id="ta-l3d31q1-Qd1e112">advertendum etiam est</quote> et cetera. Circa primum tria facit:
            primo ponit opinionem falsam quorumdam, qui dixerunt caritatem non posse amitti, et
            rationes opinionis illius; secundo objicit in contrarium, ibi: <quote xml:id="ta-l3d31q1-Qd1e115">quos ratio vincit,
              et auctoritas</quote>; tertio solvit rationes in contrarium inductas, ibi: <quote xml:id="ta-l3d31q1-Qd1e118">quod
              vero apostolus ait, caritas nunquam excidit, pro illis nullatenus facit</quote>. Hic
            est duplex quaestio. Prima de evacuatione caritatis per peccatum. Secunda de evacuatione
            ejus per gloriam. Circa primum quaeruntur quatuor: 1 utrum caritas semel habita possit
            amitti; 2 utrum aliquis possit de libro vitae deleri; 3 utrum minima caritas possit
            cuilibet tentationi resistere; 4 de quantitate caritatis in resurgente.</p>
        </div>
        <div xml:id="ta-l3d31q1-Dd1e123" type="articulus">
          <head xml:id="ta-l3d31q1-Hd1e125">Articulus 1</head>

          <head xml:id="ta-l3d31q1-Hd1e128" type="questionTitle">Utrum qui habet caritatem, possit eam amittere</head>

          <p xml:id="ta-l3d31q1-d1e131">Ad primum sic proceditur. Videtur quod habens caritatem non possit eam amittere. Omnis
            enim qui habet caritatem, est natus ex Deo, quia caritas facit filios Dei. Sed omnis qui
            natus est ex Deo, non peccat, ut dicitur 1 Joan. 3. Ergo omnis qui habet caritatem non
            peccat; et ita caritas semel habita non potest amitti.</p>
          <p xml:id="ta-l3d31q1-d1e134">Praeterea, in quolibet habente caritatem est meritum vitae aeternae: quia caritas est
            principium merendi, ut dictum est. Sed injuste agitur cum aliquo, si non reddatur ei
            quod meruit, quia hoc est ei debitum. Ergo cuilibet habenti aliquando caritatem dabitur
            vita aeterna. Sed nulli dabitur vita aeterna nisi finaliter habeat caritatem. Ergo
            quicumque habet caritatem, finaliter habebit eam; et ita non potest ad minus finaliter
            amitti, ut videtur.</p>
          <p xml:id="ta-l3d31q1-d1e137">Praeterea, illud quod est fortissimum, non potest vinci a debilissimo. Sed caritas est
            fortissima, quia <quote xml:id="ta-l3d31q1-Qd1e139">est fortis ut mors</quote>, ut dicitur Cant. ult.: peccatum
            autem est debilissimum, quia malum est infirmum et pigrum, ut dicit Dionysius. Ergo
            caritas non potest per peccatum expelli. Sed nullo alio modo potest amitti. Ergo caritas
            semel habita amitti non potest.</p>
          <p xml:id="ta-l3d31q1-d1e144">Praeterea, radix omnis mali est cupiditas: 1 Tim. 6. Sed caritas non compatitur secum
            cupiditatem, ad minus perfecta, ut dicit Augustinus in Lib. 83 quaestionum. Ergo qui
            habet caritatem, non potest incidere in aliquod malum; et ita non potest eam
            amittere.</p>
          <p xml:id="ta-l3d31q1-d1e147">Praeterea, si peccatum expellit caritatem, aut peccatum quod est, aut peccatum quod non
            est. Sed non peccatum quod est, quia illud caritatem non superat; nec illud quod non
            est, quia illud quod non est, non potest agere. Ergo peccatum nullo modo expellit
            caritatem.</p>
          <p xml:id="ta-l3d31q1-d1e150">Praeterea, illud quod est in minori parte, magis distat ab eo quod est in pluribus,
            quam ab eo quod est ad utrumlibet. Sed ex eo quod est ad utrumlibet, non potest aliquid
            procedere, ut dicit Commentator in 2 Physic. Ergo multo minus ab eo quod est in minori
            parte. Sed caritas quamvis non faciat necessitatem ad bonum ut semper fiat, facit tamen
            inclinationem ut pluries fiat. Ergo non potest ille qui habet caritatem, facere malum,
            ad quod se habet sicut in minori parte; et ita non potest peccare, vel caritatem
            amittere.</p>
          <p xml:id="ta-l3d31q1-d1e153">Praeterea, amor caritatis est fortior quam amor naturalis. Sed amor naturalis non
            amittitur per peccatum. Ergo nec amor caritatis.</p>
          <p xml:id="ta-l3d31q1-d1e156">Praeterea caritas est major fide; et utrumque est donum Dei. Cum ergo fides non
            tollatur per peccatum mortale, videtur quod nec caritas.</p>
          <p xml:id="ta-l3d31q1-d1e159">Sed contra, Apoc. 2, 4: <quote xml:id="ta-l3d31q1-Qd1e161">habeo adversum te pauca, quia caritatem primam
              reliquisti</quote>. Ergo caritas potest amitti.</p>
          <p xml:id="ta-l3d31q1-d1e166">Praeterea, in eo qui cadere non potest, non est necessaria cautela. Sed stanti per
            caritatem necessaria est cautela; 1 Corinth. 10, 12: <quote xml:id="ta-l3d31q1-Qd1e168">qui stat, videat ne
              cadat</quote>. Ergo caritas potest amitti.</p>
          <p xml:id="ta-l3d31q1-d1e172">Praeterea, David caritatem prius habuit; alias non sibi reddendam laetitiam salutarem
            peteret; et tamen peccavit, et caritatem amisit, quam sibi restitui petit. Ergo caritas
            semel habita potest amitti.</p>
          <p xml:id="ta-l3d31q1-d1e175">Praeterea, quicumque non potest peccare, habet liberum arbitrium confirmatum. Sed non
            omnis qui habet caritatem, habet liberum arbitrium confirmatum. Ergo aliquis habens
            caritatem potest peccare, et ita caritatem amittere.</p>
          <p xml:id="ta-l3d31q1-d1e178">Respondeo dicendum, quod opinio ponentium caritatem non posse amitti propter suam
            firmitatem, est similis opinioni Socratis, qui posuit, quod habens scientiam non potest
            peccare, propter nobilitatem et certitudinem scientiae, ut dicit philosophus in 8
            Ethicor.: et ideo utriusque est similis et probatio et improbatio, et probationis
            solutio. Utraque enim potissime per experientiam improbatur; probatur autem per
            firmitatem scientiae et caritatis. Solvit autem philosophus praedictam probationem de
            scientia per hoc quod scientia principaliter in universali consistit, operationes autem
            circa singularia sunt. Et ideo concupiscentia, quae in particulare bonum tendit, nisi
            reprimatur, deductionem scientiae universalis ad particulare impedit, considerationem
            scientiae in particulari operabili absorbens, et rationem, ita ut quamvis incontinens in
            fervore concupiscentiae constitutus universale recte consideret, et non tantum habitu
            teneat (ut quod omnis fornicatio fugienda est), tamen quando ad hoc particulare
            descenditur per concupiscentiam, habitu rationis rectae ligato, in actum rectae
            considerationis circa particulare homo prodire non potest. Similiter etiam caritas
            principaliter est circa bonum aeternum; unde facit universalem conceptionem haberi, quia
            nihil contra Deum faciendum est; sed quando ad particulare descenditur, tentatio aliqua
            inclinationem praedictam caritatis absorbet, ut dictum est de scientia. Sed quia caritas
            vehementius diligit Deum quam aliqua concupiscentia diligat aliquod commutabile bonum;
            si aliquis affectum quem habet ad Deum, ad opus particulare extenderet, ut ad regulam
            operis, nunquam incideret in peccatum. Sed quia in potestate nostra est uti caritatis
            actu, vel non uti, cum caritas voluntatem non cogat; ideo affectio commutabilis boni
            praevalet, et inducit peccatum. Et propter hoc patet quod omne peccatum est ex errore,
            et ex contemptu negligentiae. Unde Boetius dicit: <quote xml:id="ta-l3d31q1-Qd1e180">talia tibi contuleramus arma,
              quae nisi prior abjecisses, invicta te firmitate tuerentur</quote>. Sic ergo homo in
            peccatum lapsus caritatem amittit: quia per peccatum a Deo dividitur, cum sibi alium
            finem constituat, cum non possint duo esse fines ultimi. Unde cum caritas habeat causam
            conjunctam ad Deum, statim amittitur unico actu; et hoc invenitur in omnibus
            accidentibus quae habent causam extra subjectum: quia nihil potest permanere separatum a
            sua causa essentiali, sicut patet de lumine. Secus autem est de habitibus qui habent
            causam in subjecto: quia illi totaliter non destruuntur per unum actum peccati.</p>
          <p xml:id="ta-l3d31q1-d1e184">Ad primum ergo dicendum, quod hoc intelligendum est, si velit uti gratia; per quod
            filius Dei est: per eam enim potest peccato resistere.</p>
          <p xml:id="ta-l3d31q1-d1e187">Ad secundum dicendum, quod quidam dixerunt, quod caritas nunquam meretur, nisi finalis.
            Sed hoc falsum est; quia caritas finalis non potest dici nisi quae est in ultimo termino
            vitae; et tunc forte homo nihil meretur, sed dormit. Unde dicendum, quod quolibet actu
            caritatis meretur vitam aeternam, et efficit eam sibi debitam. Sed quando peccat, jam
            efficitur quodammodo alius, ut philosophus dicit 9 Ethic., quia transmutatur ab eo quod
            erat sibi conveniens secundum naturam, in id quod est praeter naturam; et ideo non
            oportet quod ei reddatur; sicut etiam id quod est debitum reddi sano, non redditur
            furioso.</p>
          <p xml:id="ta-l3d31q1-d1e191">Ad tertium dicendum, quod non est ex defectu caritatis quod a peccato vincatur, sed ex
            defectu habentis caritatem, quia caritate non utitur, ut dictum est.</p>
          <p xml:id="ta-l3d31q1-d1e194">Ad quartum dicendum, quod cupiditas quamvis non sit in actu in eo qui habet caritatem,
            tamen est in radice, et potest caritatem impedire ne in actum prorumpat; et quando non
            impeditur, tunc germinat, et caritatem expellit.</p>
          <p xml:id="ta-l3d31q1-d1e197">Ad quintum dicendum, quod in eodem instanti in quo peccatum advenit, caritas
            expellitur; et sicut illud est primum instans in quo peccatum esse incipit, ita illud
            est primum in quo caritas non esse incipit, sicut patet in naturalibus de duabus formis
            contrariis.</p>
          <p xml:id="ta-l3d31q1-d1e200">Ad sextum dicendum, quod illud quod est ad utrumlibet, inquantum ex alia causa
            intrinseca movetur, sic determinatur ad alterum, et sic potest ab eo effectus procedere.
            Unde quando non est determinatum totaliter ab aliquo uno, potest etiam determinari ad
            oppositum; et sic ab eo quod est in paucioribus respectu ipsius jam determinati per
            primum, potest contrarium accidere ut in paucioribus propter aliud determinans quod est
            contrarium illi determinanti ut in pluribus; et sic est in proposito: quia sicut
            caritas, quantum est in se, ut in pluribus inclinat ad bonum, ita affectio sensibilis
            inclinat ad delectabile sensui, et ab hoc sicut ex quodam habitu inclinatur voluntas ad
            peccatum.</p>
          <p xml:id="ta-l3d31q1-d1e203">Ad septimum dicendum, quod amor naturalis est secundum voluntatem totaliter
            determinatam ad unum; non autem sic est de amore caritatis, nisi in illis qui jam
            confirmati sunt.</p>
          <p xml:id="ta-l3d31q1-d1e206">Ad octavum dicendum, quod per peccatum non totaliter separatur homo a Deo, quia sic
            esse desineret; sed quantum ad ultimam et perfectam conjunctionem quam facit caritas. Et
            ideo non oportet quod fides per peccatum tollatur, sicut caritas; sicut per
            interpositionem nubis aer radios solis amittit, non tamen omnimodam claritatem, sicut
            quae est ex reverberatione, qualis etiam apparet ubi non sunt radii solis.</p>
        </div>
        <div xml:id="ta-l3d31q1-Dd1e210" type="articulus">
          <head xml:id="ta-l3d31q1-Hd1e212">Articulus 2</head>

          <head xml:id="ta-l3d31q1-Hd1e215" type="questionTitle">Utrum liber vitae sit quid creatum</head>
          <div xml:id="ta-l3d31q1-Dd1e218">
            <head xml:id="ta-l3d31q1-Hd1e220">Quaestiuncula 1</head>
            <p xml:id="ta-l3d31q1-d1e223">Ad secundum sic proceditur. Videtur quod liber vitae sit quid creatum. Eccli. 24, 32:
                <quote xml:id="ta-l3d31q1-Qd1e225">haec omnia liber vitae</quote>, Glossa: <quote xml:id="ta-l3d31q1-Qd1e228">hoc liber est vetus et novum
                testamentum</quote>. Hoc autem est quid creatum. Ergo et liber vitae.</p>
            <p xml:id="ta-l3d31q1-d1e232">Praeterea, Apoc. 20, 12: <quote xml:id="ta-l3d31q1-Qd1e234">alius liber est apertus, qui est vitae</quote>;
              Glossa: <quote xml:id="ta-l3d31q1-Qd1e237">Christus, qui tunc apparebit omnibus patens</quote>. Sed non apparebit
              omnibus nisi secundum humanam naturam. Cum ergo humana natura in Christo creata sit,
              videtur quod liber vitae sit quid creatum.</p>
            <p xml:id="ta-l3d31q1-d1e241">Praeterea, liber, inquantum in eo Scriptura fit, est receptivus extraneae
              impressionis. Sed res increata non suscipit peregrinam impressionem. Ergo non est quid
              increatum, sed creatum.</p>
            <p xml:id="ta-l3d31q1-d1e244">Item, videtur quod sit proprium filii. Quia Psal. 39, 9: <quote xml:id="ta-l3d31q1-Qd1e246">in capite libri
                scriptum est de me</quote>: Glossa: <quote xml:id="ta-l3d31q1-Qd1e249">in patre, qui est caput nostrum</quote>.
              Sed illud in divinitate cujus caput est pater, est filius. Ergo liber vitae est
              filius.</p>
            <p xml:id="ta-l3d31q1-d1e254">Item, videtur quod spiritus sanctus. Quia spiritui sancto attribuitur vivificatio et
              in symbolo et Joan. 6, 64: <quote xml:id="ta-l3d31q1-Qd1e256">spiritus est qui vivificat</quote>. Ergo cum liber
              vitae ordinetur ad vitam, conveniet spiritui sancto vel proprie, vel per
              appropriationem.</p>
            <p xml:id="ta-l3d31q1-d1e260">Sed contra, Augustinus, 20 de Civit. Dei: <quote xml:id="ta-l3d31q1-Qd1e262">liber vitae est praescientia Dei,
                quae falli non potest</quote>. Sed praescientia est quid increatum essentiale et
              appropriabile filio. Ergo et liber vitae.</p>
          </div>
          <div xml:id="ta-l3d31q1-Dd1e267">
            <head xml:id="ta-l3d31q1-Hd1e269">Quaestiuncula 2</head>
            <p xml:id="ta-l3d31q1-d1e272">Ulterius. Videtur quod liber vitae sit respectu Dei. Psal. 68: <quote xml:id="ta-l3d31q1-Qd1e274">deleantur de
                libro viventium</quote>; Glossa: <quote xml:id="ta-l3d31q1-Qd1e277">liber viventium est Dei notitia</quote>. Sed
              Deus de se habet maxime notitiam. Ergo liber vitae est respectu Dei.</p>
            <p xml:id="ta-l3d31q1-d1e281">Praeterea, ipse est fons vitae cujuslibet. Si ergo est aliorum, quae habent vitam
              participative, multo amplius est sui ipsius, qui habet vitam originaliter.</p>
            <p xml:id="ta-l3d31q1-d1e284">Item, videtur quod sit omnium creaturarum. Quia praescientia est omnium. Sed liber
              vitae est divina praescientia, ut supra dictum est. Ergo erit omnium.</p>
            <p xml:id="ta-l3d31q1-d1e287">Praeterea, Joan. 1, 3: <quote xml:id="ta-l3d31q1-Qd1e289">quod factum est, in ipso vita erat</quote>. Sed omnis
              creatura est facta. Ergo omnis creatura in libro vitae scribitur.</p>
            <p xml:id="ta-l3d31q1-d1e294">Item, videtur quod sit etiam de malis. Luc. 10, super illud: <quote xml:id="ta-l3d31q1-Qd1e296">nomina vestra
                scripta sunt in caelis</quote>, dicit Glossa: <quote xml:id="ta-l3d31q1-Qd1e299">sive caelestia sive terrestria
                opera gesserit quis, per hoc quasi litteris annotatus, apud Dei memoriam
                aeternaliter est affixus</quote>. Sed gerere terrestria opera est malorum. Ergo cum
              nihil aliud sit liber vitae quam reservatio divinae memoriae, videtur quod liber vitae
              sit etiam malorum.</p>
            <p xml:id="ta-l3d31q1-d1e303">Item, liber vitae ordinatur ad vitam. Sed vita naturae est communis bonis et malis;
              vita autem gratiae communis praescitis et praedestinatis. Ergo liber vitae est malorum
              et bonorum, et praedestinatorum et praescitorum.</p>
            <p xml:id="ta-l3d31q1-d1e306">Sed contra, illud dicitur esse scriptum in Deo quod habet exemplar in ipso. Sed mala
              inquantum hujusmodi, non habent exemplar in ipso. Ergo non sunt ibi scripta.</p>
          </div>
          <div xml:id="ta-l3d31q1-Dd1e310">
            <head xml:id="ta-l3d31q1-Hd1e312">Quaestiuncula 3</head>
            <p xml:id="ta-l3d31q1-d1e315">Ulterius. Videtur quod nihil quod sit ibi scriptum, debeat dici inde deleri. Quia
              liber vitae est divina praedestinatio, ut dicit Glossa Phil. 4. Sed a praedestinatione
              non dicitur aliquis excidere. Ergo nec a libro vitae deleri.</p>
            <p xml:id="ta-l3d31q1-d1e318">Praeterea, liber in quo potest aliquid describi et deleri, est mutabilis. Sed liber
              vitae est immutabilis, quia est quid increatum. Ergo non potest aliquis inde
              deleri.</p>
            <p xml:id="ta-l3d31q1-d1e321">Praeterea, quod est secundum opinionem tantum, cum sit secundum quid, non debet
              enuntiari simpliciter. Sed Glossa super illud Psalm. 68: <quote xml:id="ta-l3d31q1-Qd1e323">deleantur de libro
                viventium</quote>, dicit, hoc accipiendum forte tantum secundum spem illorum qui se
              esse scriptos putabant. Ergo videtur quod non debeat dici aliquem inde deleri.</p>
            <p xml:id="ta-l3d31q1-d1e327">Sed contra, Exod. 32, 33: <quote xml:id="ta-l3d31q1-Qd1e329">qui peccaverit mihi, delebo eum de libro
              meo</quote>. Sed multi peccant. Ergo multi delentur.</p>
            <p xml:id="ta-l3d31q1-d1e334">Praeterea, nullus simul est scriptus in libro vitae et damnatus. Sed multi qui prius
              fuerunt scripti in libro vitae, postea damnantur, sicut patet de discipulis Christi,
              quibus dictum est Lucae 10, 20: <quote xml:id="ta-l3d31q1-Qd1e336">gaudete, quia nomina vestra scripta sunt in
                libro vitae</quote>: ex quibus tamen multi abierunt retrorsum, ut dicitur Joan. 6.
              Ergo aliqui qui prius fuerunt ibi scripti, delentur.</p>
          </div>
          <div xml:id="ta-l3d31q1-Dd1e342">
            <head xml:id="ta-l3d31q1-Hd1e344">Quaestiuncula 1</head>
            <p xml:id="ta-l3d31q1-d1e347">Respondeo dicendum ad primam quaestionem, quod liber vitae, de quo nunc loquimur,
              metaphorice dicitur. Unde oportet quod ejus significatio accipiatur secundum
              similitudinem libri materialis; de cujus ratione videtur esse quod contineat figuras
              aliquas quasi similitudines aliquas illorum qui per librum illum cognoscuntur; unde et
              liber vitae dicitur, quia continet similitudines quibus potest cognosci vita. Non est
              autem sufficienter liber vitae, quasi perfectam cognitionem de vita faciens, nisi
              contineat similitudines de vita cujuslibet in particulari; quia cognitio in universali
              est imperfecta et in potentia. Sed habere hoc modo similitudines omnium habentium
              vitam determinate, non est nisi divinae mentis, in qua sunt exemplaria rerum omnium
              propria; et ideo liber vitae non est quid creatum, sed est divina notitia de vita non
              solum in universali, sed in particulari quantum ad omnes in quibus invenitur vita. Et
              quia notitia est essentiale et appropriatum filio, ideo liber vitae essentiale quiddam
              est in divinis, et filio appropriatur.</p>
            <p xml:id="ta-l3d31q1-d1e350">Ad primum ergo dicendum, quod vetus et novum testamentum dicitur liber vitae, quasi
              faciens cognitionem de vita universali, et docens praecepta quibus pervenitur ad
              vitam; non tamen facit notitiam de vita uniuscujusque; et ideo aliquo modo potest dici
              liber vitae, sed non secundum completam rationem.</p>
            <p xml:id="ta-l3d31q1-d1e353">Ad secundum dicendum, quod Christus secundum humanam naturam dicitur liber vitae,
              quasi exemplar universale vitae, sed non quasi similitudo particulariter faciens
              cognoscere vitam uniuscujusque.</p>
            <p xml:id="ta-l3d31q1-d1e356">Ad tertium dicendum, quod similitudines vel figurae istius libri non sunt aliquid
              additum essentiae ejus: quia rationes exemplares, ut in 1 libro dictum est, sunt ipsa
              divina essentia; et ideo non oportet quod recipiat peregrinas impressiones.</p>
            <p xml:id="ta-l3d31q1-d1e360">Ad quartum dicendum, quod pater dicitur caput libri, idest filii, secundum quod liber
              appropriatur filio.</p>
            <p xml:id="ta-l3d31q1-d1e363">Ad quintum dicendum, quod quamvis vita approprietur spiritui sancto, tamen notitia de
              vita appropriatur filio.</p>
          </div>
          <div xml:id="ta-l3d31q1-Dd1e367">
            <head xml:id="ta-l3d31q1-Hd1e369">Quaestiuncula 2</head>
            <p xml:id="ta-l3d31q1-d1e372">Ad secundam quaestionem dicendum, quod liber vitae dicitur notitia Dei. Quia autem
              liber proprie est illorum quorum notitiam facit per figuras et similitudines
              existentes in libro; ideo illorum solum notitia dici potest liber quae cognoscit Deus
              per similitudinem. Mala autem non cognoscit Deus per similitudines existentes malorum
              in se, sed cognoscuntur per modum privationis. Similiter etiam Deus seipsum non
              cognoscit per similitudinem sui ipsius, sed per hoc quod sibi secundum essentiam suam
              praesens est. Unde neque notitia quam habet de seipso, neque notitia quam habet de
              malis, potest dici liber vitae, nisi de malis poenae, inquantum sunt justa et bona,
              secundum quod dicitur liber mortis. Vita autem inter bona computatur: unde oportet
              quod liber vitae intelligatur respectu vitae quae in creaturis invenitur. Et quamvis
              Deus habeat notitiam de vita naturae et gratiae et gloriae (unde respectu cujuslibet
              dictarum vitarum posset dici Dei notitia liber vitae); tamen perfecta ratio vitae non
              invenitur nisi in vita gloriae, quae permixtionem mortis non patitur; et ideo liber
              vitae secundum propriam sui acceptionem est notitia Dei quam habet de vita gloriae
              uniuscujusque. Sic ergo differt liber vitae a scientia Dei, quae est de temporalibus
              et aeternis; et a praescientia, quae est de bonis et malis; et etiam a
              praedestinatione, quia praedestinatio proprie de futuris est, et providentia
              directionem in finem importat, cum sit propositum miserendi. Sed liber vitae simplicem
              notitiam de vita importat, et non determinat aliquod tempus; unde scripti in libro
              vitae dicuntur et qui vitam habent, et qui habituri sunt.</p>
            <p xml:id="ta-l3d31q1-d1e375">Et per hoc patet solutio ad omnia objecta.</p>
          </div>
          <div xml:id="ta-l3d31q1-Dd1e379">
            <head xml:id="ta-l3d31q1-Hd1e381">Quaestiuncula 3</head>
            <p xml:id="ta-l3d31q1-d1e384">Ad tertiam quaestionem dicendum, quod liber vitae, ut dictum est, est notitia Dei de
              vita gloriae alicujus hominis. Res autem aliqua dupliciter habet esse, scilicet in se
              et in sua causa: in se quidem est simpliciter; in causa autem sua habet esse secundum
              quid. Causa autem gloriae est gratia, sufficiens quantum in se est: unde qui habet
              gratiam, habet jam vitam gloriae secundum quid. Cognitio ergo de vita gloriae alicujus
              habetur a Deo dupliciter. Uno modo, inquantum Deus scit ipsam vitam gloriae in isto
              esse, vel futuram esse simpliciter; et tunc talis dicitur esse scriptus in libro vitae
              simpliciter, vel adscriptus, ut quidam dicunt, ad similitudinem illorum qui
              adscribuntur ad militiam, vel ad aliquod officium. Alio modo, inquantum Deus scit
              vitam gloriae inesse isti, vel futuram esse in eo in causa sua, quae est gratia; et
              talis dicitur secundum quid scriptus in libro vitae, vel annotatus, ut quidam dicunt.
              Quia ergo non potest esse ut scientia Dei fallatur, ideo quemcumque scit habiturum
              vitam aeternam, habebit eam. Unde iste qui simpliciter scriptus est vel adscriptus in
              libro vitae, non potest inde deleri. Sed quia gratia, quae est causa gloriae in eo qui
              habet praesentem justitiam, quando ipse a justitia per peccatum decidit, desinit esse
              gloriae causa in eo; ideo notitia Dei de gratia istius non est ut de causa gloriae:
              unde jam ista cognitio gratiae istius quam Deus habet, non pertinet ad librum vitae
              gloriae: et secundum hoc dicitur deleri de libro vitae, non aliqua mutatione in libro
              facta, sed in ipso ex parte cujus accidit quod gratia non est jam causa gloriae; et
              dicitur Deus aliquem de libro vitae delere, inquantum permittit eum a justitia
              excidere per peccatum.</p>
            <p xml:id="ta-l3d31q1-d1e387">Ad primum igitur dicendum, quod praedestinatio importat directionem in finem, quod
              non importat liber vitae, ut dictum est, et ideo non potest dici praedestinatus ille
              qui habet praesentem justitiam tantum; potest autem aliquo modo dici scriptus in libro
              vitae, ut dictum est.</p>
            <p xml:id="ta-l3d31q1-d1e390">Ad secundum patet solutio per id quod supra dictum est.</p>
            <p xml:id="ta-l3d31q1-d1e393">Ad tertium dicendum, quod Glossa illa loquitur de Scriptura qua aliquis scriptus est
              in libro vitae simpliciter.</p>
          </div>
        </div>
        <div xml:id="ta-l3d31q1-Dd1e398" type="articulus">
          <head xml:id="ta-l3d31q1-Hd1e400">Articulus 3</head>

          <head xml:id="ta-l3d31q1-Hd1e403" type="questionTitle">Utrum quaelibet caritas possit resistere cuilibet
            tentationi</head>

          <p xml:id="ta-l3d31q1-d1e406">Ad tertium sic proceditur. Videtur quod non quaelibet caritas possit resistere cuilibet
            tentationi. Sicut enim caritas obsistit peccato, ita et ratio, ut supra dictum est. Sed
            non quaelibet ratio potest tentationi resistere, sicut patet in incontinentibus, qui
            habent rationem rectam, et vincuntur, ut dicit philosophus. Ergo non quaelibet caritas
            potest tentationi cuilibet resistere.</p>
          <p xml:id="ta-l3d31q1-d1e409">Praeterea, major est difficultas in resistendo malo quam in operando bonum simpliciter.
            Sed caritas minima non potest in quodlibet bonum. Ergo nec potest cuilibet tentationi
            resistere.</p>
          <p xml:id="ta-l3d31q1-d1e412">Praeterea, in resistendo maximae tentationi est maximum meritum, cum sit ibi maxima
            pugna quae coronam meretur. Sed minima caritas non potest in maximum praemium. Ergo nec
            resistere maximae tentationi.</p>
          <p xml:id="ta-l3d31q1-d1e416">Praeterea, caritas imperfecta non resistit venialibus. Sed major est impugnatio
            mortalium quam venialium. Ergo non resistit maximae tentationi.</p>
          <p xml:id="ta-l3d31q1-d1e419">Praeterea, 1 Corinth. 10, 13: <quote xml:id="ta-l3d31q1-Qd1e421">fidelis Deus, qui non patietur vos tentari supra
              id quod potestis</quote>. Sed illi quibus scribebatur, habebant gratiam, sicut patet
            in principio epistolae. Ergo aliqua tentatio est supra posse habentis gratiam vel
            caritatem.</p>
          <p xml:id="ta-l3d31q1-d1e425">Sed contra, non potest evitari omne peccatum, nisi omni tentationi resistatur. Sed
            minima caritas potest vitare omne peccatum, cum etiam homo in puris naturalibus existens
            hoc potuisset. Ergo caritas quaelibet potest omnem tentationem vincere.</p>
          <p xml:id="ta-l3d31q1-d1e428">Praeterea, plus diligit caritas legem Dei quam cupiditas millia auri et argenti, ut
            dicit Glossa super Psalm. 118. Sed major dilectio minori tentationi resistere potest.
            Ergo quaelibet caritas resistere potest cuilibet tentationi.</p>
          <p xml:id="ta-l3d31q1-d1e431">Praeterea, nullus peccat in eo quod non potest vitare, ut Augustinus dicit. Si ergo
            habens caritatem non posset cuilibet tentationi resistere, videtur quod tentationi
            consentiens non peccaret.</p>
          <p xml:id="ta-l3d31q1-d1e434">Respondeo dicendum, quod resistere tentationi dupliciter dicitur. Uno modo ut quis a
            tentatione non vincatur; alio modo ut quis tentationem vincat. Dicitur enim aliquis a
            tentatione vinci, quando a proposito bono trahitur per tentationem in consensum peccati;
            sicut est in incontinente qui habet rationem rectam, sed deducitur. Qui enim non habet
            propositum bonum, ut intemperatus, sive luxuriosus, non vincitur, quia libenter id agit.
            Vincit autem qui non solum a tentatione superveniente in actum peccati non deducitur,
            sed etiam ex magnitudine virtutis, quasi nihil tentationem parvipendit. Qui vero
            difficultatem a tentatione patitur, sed non deducitur; resistit quidem tentationi cum
            non consentit, sed non vincit, proprie loquendo. Loquendo ergo primo modo de resistentia
            peccati, sic quaelibet caritas potest resistere peccato propter liberum arbitrium
            liberatum a servitute peccati, quamvis difficultatem patiatur propter tentationis
            impulsum. Loquendo vero de tentatione secundo modo, sic caritas quae est parva in
            principio tentationis, potest tentationibus resistere, quia in fine tentationis fit
            magna, cum Deus pugnanti auxilium semper administret. Si tamen ponatur quod semper parva
            maneret, non posset per modum dictum tentationi resistere.</p>
          <p xml:id="ta-l3d31q1-d1e438">Ad primum ergo dicendum, quod non est simile de incontinente et habente caritatem: quia
            habens caritatem habet jam habitum virtutis, quam non habet incontinens: et praeterea
            incontinens etiam non vincitur quando non posset resistere, si vellet ratione recta quam
            habet uti, ut supra dictum est.</p>
          <p xml:id="ta-l3d31q1-d1e441">Ad secundum dicendum, quod quamvis sit major difficultas laboris, non tamen est major
            difficultas quae attenditur secundum excessum operis ad potentiam; qua attenditur in
            virtutibus, ut dictum est.</p>
          <p xml:id="ta-l3d31q1-d1e444">Ad tertium potest dici, quod etiam minima caritas potest in magnum meritum respectu
            praemii accidentalis, non autem respectu praemii substantialis, ut supra dictum est.</p>
          <p xml:id="ta-l3d31q1-d1e447">Ad quartum dicendum, quod venialibus etiam resistere posset, si aliquis caritate contra
            venialium tentationem uteretur, non ut vitaret omnia, sed quia potest singula
            vitare.</p>
          <p xml:id="ta-l3d31q1-d1e450">Ad quintum dicendum, quod apostolus loquitur quantum ad id quod homo potest sustinere
            sine animi perturbatione; quod non potest nisi caritas perfecta, ut in magnis
            tribulationibus aequanimitatem servet.</p>
        </div>
        <div xml:id="ta-l3d31q1-Dd1e455" type="articulus">
          <head xml:id="ta-l3d31q1-Hd1e457">Articulus 4</head>

          <head xml:id="ta-l3d31q1-Hd1e460" type="questionTitle">Utrum homo semper resurgat in minori caritate</head>
          <div xml:id="ta-l3d31q1-Dd1e463">
            <head xml:id="ta-l3d31q1-Hd1e465">Quaestiuncula 1</head>
            <p xml:id="ta-l3d31q1-d1e468">Ad quartum sic proceditur. Videtur quod homo semper in minori caritate resurgat. Amos
              5, 2: <quote xml:id="ta-l3d31q1-Qd1e470">virgo Israel cecidit</quote> etc.; Glossa: <quote xml:id="ta-l3d31q1-Qd1e473">non negat ut resurgat,
                sed ut resurgere virgo possit: quia semel aberrans etsi reportetur humeris pastoris,
                non habet tantam gloriam quantam qui nunquam aberravit</quote>. Sed gloria
              commensuratur caritati. Ergo homo post peccatum non habet tantam caritatem resurgens,
              quantam primo.</p>
            <p xml:id="ta-l3d31q1-d1e477">Praeterea, Ezech. 44, 10: <quote xml:id="ta-l3d31q1-Qd1e479">Levitae qui recesserunt a me (...) nunquam
                appropinquabunt mihi, ut sacerdotio fungantur</quote>. Sed aliquis quantum ad
              spirituale sacerdotium appropinquat Deo per caritatem. Ergo non habet tantam caritatem
              qui aliquando recessit a Deo per peccatum, quantam ante.</p>
            <p xml:id="ta-l3d31q1-d1e483">Praeterea, caritas incipiens nunquam est tanta, quanta proficiens et perfecta. Sed
              aliquis quando cecidit, habuit caritatem proficientem, vel perfectam; quando autem
              resurgit, habet caritatem incipientem. Ergo non habet tantam caritatem quantam
              prius.</p>
            <p xml:id="ta-l3d31q1-d1e486">Praeterea, nunquam potest tantum disponere se ad recipiendum divini luminis
              influentiam qui est sine caritate, quantum cum caritate. Sed secundum quod aliquis
              disposuit se ad gratiam, Deus illi gratiam infundit. Ergo semper magis recipit de
              influentia gratiae aliquis permanens in caritate, quam de novo caritatem accipiens; et
              sic idem quod prius.</p>
            <p xml:id="ta-l3d31q1-d1e490">Sed contra, in Malach. 3, 4: <quote xml:id="ta-l3d31q1-Qd1e492">placebit Deo sacrificium Juda et Hierusalem,
                sicut dies saeculi et anni antiqui</quote>. Sed caritas facit omnia nostra Deo esse
              accepta. Ergo aliquis post lapsum resurgens potest habere tantum de caritate, quantum
              prius.</p>
          </div>
          <div xml:id="ta-l3d31q1-Dd1e497">
            <head xml:id="ta-l3d31q1-Hd1e499">Quaestiuncula 2</head>
            <p xml:id="ta-l3d31q1-d1e502">Ulterius. Videtur quod semper resurgat in majori. Gen. 1: <quote xml:id="ta-l3d31q1-Qd1e504">factum est vespere
                et mane dies unus</quote>; Glossa: <quote xml:id="ta-l3d31q1-Qd1e507">vespertina lux a qua quis cecidit,
                matutina in qua resurgit</quote>. Sed lux matutina est major quam vespertina. Ergo
              et gratia vel caritas in qua quis resurgit, illa quam prius habebat.</p>
            <p xml:id="ta-l3d31q1-d1e511">Praeterea, Rom. 5, 20: <quote xml:id="ta-l3d31q1-Qd1e513" ana="#rom5_20">ubi abundavit delictum, superabundavit et
                gratia</quote>. Sed ubi superabundat gratia, est ibi major caritas. Ergo et
              cetera.</p>
            <p xml:id="ta-l3d31q1-d1e517">Praeterea, peccatum vincit primam caritatem. Vincitur autem a secunda. Ergo secunda
              caritas est fortior et major quam prima.</p>
            <p xml:id="ta-l3d31q1-d1e520">Sed contra, innocens non est minus aptus ad recipiendum gratiam quam peccator. Sed
              primam gratiam accipit innocens, secundam accipit peccator. Ergo non oportet quod
              secunda sit major quam prima.</p>
          </div>
          <div xml:id="ta-l3d31q1-Dd1e524">
            <head xml:id="ta-l3d31q1-Hd1e526">Quaestiuncula 3</head>
            <p xml:id="ta-l3d31q1-d1e529">Ulterius. Videtur quod ad minus semper sit aequalis. Roman. 8, 28:
                <quote xml:id="ta-l3d31q1-Qd1e531" ana="#rom8_28">diligentibus Deum omnia cooperantur in bonum</quote>; Glossa: <quote xml:id="ta-l3d31q1-Qd1e534">etiam
                casus in peccatum</quote>. Sed hoc non esset, si in majori caritate resurgeret. Ergo
              nunquam in minori, sed semper in aequali resurgit.</p>
            <p xml:id="ta-l3d31q1-d1e538">Praeterea, Ambrosius dicit quod poenitentia omnia ablata restituit. Sed hoc non esset
              si non resurgeret ad minus in aequali caritate. Ergo semper resurgit aliquis in
              aequali caritate.</p>
            <p xml:id="ta-l3d31q1-d1e541">Praeterea, contritio debet proportionari praecedenti peccato. Sed peccatum
              proportionatur quodammodo gratiae quam expellit. Ergo et gratia vel caritas per quam
              homo conteritur, debet esse aequalis gratiae praecedenti.</p>
            <p xml:id="ta-l3d31q1-d1e544">Praeterea, poenitentia vivificat merita per peccata mortificata. Ergo poenitens
              tantam habebit gloriam quantum ante peccatum meruerat. Sed tantum meruerat quantum de
              caritate habuerat. Gloria ergo quam poenitens habebit, proportionatur caritati quam
              ante peccatum habuit. Proportionatur autem caritati in qua in morte invenitur post
              poenitentiam: quia lignum ubi ceciderit, ibi erit: Eccles. penult. Ergo caritas in qua
              resurgit poenitens, est aequalis caritati a qua cecidit.</p>
            <p xml:id="ta-l3d31q1-d1e548">Sed contra, minima contritio sufficit ad deletionem omnium peccatorum. Sed secundum
              quantitatem contritionis attenditur quantitas caritatis in qua quis resurgit. Ergo cum
              potuerit, quando prius habuit gratiam, ex magna praeparatione gratiam accepisse,
              videtur quod possibile sit quod recipiat minorem gratiam et caritatem quam prius
              habuit.</p>
          </div>
          <div xml:id="ta-l3d31q1-Dd1e553">
            <head xml:id="ta-l3d31q1-Hd1e555">Quaestiuncula 1</head>
            <p xml:id="ta-l3d31q1-d1e558">Respondeo dicendum ad primam quaestionem, quod mensura caritati praefigitur a Deo
              secundum suam voluntatem, et aliquo modo commensuratur ad conatum illius qui gratiam
              recipit. Unde cum aliquis post peccatum possit multum et parum conari ad recipiendum
              caritatem, et divinae liberalitati non ponatur terminus per peccatum, cum ipse quantum
              in se est, sit paratus omnia peccata totaliter delere; oportet dicere sicut et
              communiter dicitur, quod aliquis potest post peccatum in majori et in minori et
              aequali caritate resurgere.</p>
            <p xml:id="ta-l3d31q1-d1e561">Ad primum ergo dicendum, quod loquitur de gloria praemii accidentalis, quae non
              commensuratur caritati, sed actui vel statui: quia post peccatum virgo aureolam non
              habebit; et similiter nec peccator resurgens gaudium de innocentia continua.</p>
            <p xml:id="ta-l3d31q1-d1e564">Ad secundum dicendum, quod ab officio dignitatis aliquis repellitur propter peccatum
              commissum etiam si poenitentiam egerit, sicut propter homicidium repellitur a
              sacerdotio; et hoc est propter hoc quod non reducitur ad statum tantae dignitatis,
              quamvis reducatur ad aequalem caritatem.</p>
            <p xml:id="ta-l3d31q1-d1e567">Ad tertium dicendum, quod loquendo de una et eadem caritate, verum est quod caritas
              incipiens minor est quam proficiens vel perfecta; sed una incipiens potest esse major
              quam alterius qui est in statu proficientium, sicut aliquod animal statim natum est
              majus quam aliud etiam perfectum.</p>
            <p xml:id="ta-l3d31q1-d1e571">Ad quartum dicendum, quod ceteris paribus semper ille qui habet caritatem, recipit
              plus de influentia divini luminis; sed ille qui non habet caritatem, potest plus
              conari, et magis recipiet.</p>
          </div>
          <div xml:id="ta-l3d31q1-Dd1e575">
            <head xml:id="ta-l3d31q1-Hd1e577">Quaestiuncula 2</head>
            <p xml:id="ta-l3d31q1-d1e580">Ad secundam quaestionem dicendum, quod non est necessarium quod semper in majori
              caritate resurgat: quia etiam minor praeparatio, vel aequalis, sufficit ad hoc quod
              gratia infundatur.</p>
            <p xml:id="ta-l3d31q1-d1e583">Ad primum igitur dicendum, quod similitudo illa attenditur non quantum ad quantitatem
              lucis, sed quantum ad ordinem lucis ad tenebras.</p>
            <p xml:id="ta-l3d31q1-d1e586">Ad secundum dicendum, quod apostolus loquitur de gratia redemptionis, quae
              superabundavit ad delictum primi hominis; et non loquitur universaliter.</p>
            <p xml:id="ta-l3d31q1-d1e589">Ad tertium dicendum, quod peccatum non vincit caritatem propter ejus debilitatem; sed
              quia ille qui peccat, non utitur auxilio caritatis; et ideo ratio non sequitur.</p>
          </div>
          <div xml:id="ta-l3d31q1-Dd1e593">
            <head xml:id="ta-l3d31q1-Hd1e595">Quaestiuncula 3</head>
            <p xml:id="ta-l3d31q1-d1e598">Ad tertiam quaestionem dicendum, quod etiam in minori caritate potest homo resurgere:
              quia quantulumcumque de peccato doleat, et ad gratiam se praeparet, dummodo ad
              terminum contritionis perveniat, qua plus displicet ei a Deo recessisse quam aliquod
              temporale placuit, gratiam habebit, etiam si non tantum praeparet se quantum prius,
              dum fuit innocens, praeparavit.</p>
            <p xml:id="ta-l3d31q1-d1e601">Ad primum igitur dicendum, quod hoc intelligitur non semper quantum ad majorem
              quantitatem caritatis, sed quantum ad majorem diligentiam vel humilitatem, in qua
              poenitens resurgit, ad minus actuali. Minus autem malum est ut caritas diminuatur quam
              ut totaliter amittatur; et minus malum computatur pro magis bono, ut dicitur 5 Ethic.
              Et ideo in bonum diligentis Deum cedit peccatum, etiam si in minori caritate resurgat:
              quia per humilitatem et cautelam ab omnimoda gratiae amissione curatur.</p>
            <p xml:id="ta-l3d31q1-d1e604">Ad secundum dicendum, quod poenitentia omnia restituit; sed non oportet quod
              aequalia.</p>
            <p xml:id="ta-l3d31q1-d1e607">Ad tertium dicendum, quod quantitas peccati non proportionatur gratiae quam exclusit:
              quia parvum peccatum potest maximam caritatem expellere, sicut e converso parva
              caritas dicitur maxima peccata delere, quia pendet ex conatu hominis potius quam ex
              quantitate habitus.</p>
            <p xml:id="ta-l3d31q1-d1e611">Ad quartum dicendum, quod sicut ex praedictis patet, per priora merita merebatur sibi
              tantam gloriam, quantam caritatem habebat. Sed ipse per peccatum factus est alter, et
              non plenarie ad pristinum gradum restitutus: et ideo non plenarie recipiet affectum
              priorum meritorum, nisi quantum ad praemium accidentale, quod mensuratur actibus magis
              quam habitu caritatis.</p>
          </div>
        </div>
      </div>
    </body>
  </text>
</TEI>