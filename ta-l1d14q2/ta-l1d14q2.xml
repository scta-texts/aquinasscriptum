<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 14, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 14, Quaestio 2</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
























































































































































































































































































































































































































































































































































































































































































































































































































































































































































































































































































































































































































































































































































































































































































































































































































      <div xml:id="starts-on"> </div>
    </front>
    <body>
      <div xml:id="ta-l1d14q2">
        <head xml:id="ta-l1d14q2-Hd1e3490">Librum I, Distinctio 14, Quaestio 2</head>
        <div xml:id="ta-l1d14q2-Dd1e3493">
          <head xml:id="ta-l1d14q2-Hd1e3495">Prooemium</head>
          <p xml:id="ta-l1d14q2-d1e3498">Deinde quaeritur, secundum quid attendatur processio temporalis, et circa hoc duo
            quaeruntur: 1 utrum ipse spiritus sanctus secundum processionem temporalem detur, vel
            tantum dona ejus, vel utrumque. Et si utrumque, quaeritur, secundum quae dona dicatur
            spiritum sanctum dari vel procedere temporaliter.</p>
        </div>
        <div xml:id="ta-l1d14q2-Dd1e3502" type="articulus">
          <head xml:id="ta-l1d14q2-Hd1e3504">Articulus 1</head>

          <head xml:id="ta-l1d14q2-Hd1e3507" type="questionTitle">Utrum spiritus sanctus temporaliter detur</head>
          <div xml:id="ta-l1d14q2-Dd1e3510">
            <head xml:id="ta-l1d14q2-Hd1e3512">Quaestiuncula 1</head>
            <p xml:id="ta-l1d14q2-d1e3515">Ad primum sic proceditur. Videtur quod ipse spiritus sanctus non procedat
              temporaliter vel detur. Illud enim quod secundum se est ubique non videtur usquam
              secundum se procedere. Sed spiritus sanctus, cum sit Deus, est ubique. Ergo non potest
              in quemquam procedere.</p>
            <p xml:id="ta-l1d14q2-d1e3518">Si dicas, quod potest esse secundum aliquem modum in aliquo secundum quem prius non
              erat, adhuc habetur propositum; quia, secundum Dionysium, et auctorem Lib. de causis.
              Deus eodem modo se habet ad omnia, quamvis non omnia eodem modo se habeant ad ipsum.
              Sed iste modus diversus in creaturis est ex diversis perfectionibus quas ex Deo
              consequuntur. Ergo videtur quod ex hoc quod spiritus sanctus dicitur aliter esse in
              isto quam prius non fuit, non propter aliud est nisi quia aliquem effectum consequitur
              iste quem prius non consequebatur: et sic tota datio vel processio refertur ad dona,
              et non ad ipsum spiritum sanctum.</p>
            <p xml:id="ta-l1d14q2-d1e3521">Item, ut dictum est, in hac dist., quaest. 1, art. 2, processio temporalis nihil
              secundum rem addit ex parte ipsius procedentis ad processionem aeternam. Sed secundum
              processionem aeternam ipse spiritus sanctus non procedit in aliquam creaturam. Ergo
              nec secundum temporalem, quantum ex parte ipsius spiritus sancti, sed solum quantum ad
              dona ipsius.</p>
            <p xml:id="ta-l1d14q2-d1e3524">Praeterea, constat quod virtus infusa non est deficientior in operibus meritoriis,
              quam virtus acquisita in operibus politicis. Sed virtus acquisita sufficienter dirigit
              hominem in omnibus civilibus. Ergo infusa in omnibus meritoriis. Non igitur oportet,
              ut videtur, quod cum virtute infusa ipse spiritus sanctus detur, sed vel solus
              spiritus sanctus, vel sola virtus.</p>
            <p xml:id="ta-l1d14q2-d1e3528">Contra, Rom. 5, 5, dicitur: <quote xml:id="ta-l1d14q2-Qd1e3530" ana="#rom5_5">caritas Dei diffusa est in cordibus nostris per
                spiritum sanctum, qui datus est nobis</quote>. Ergo videtur quod utrumque detur.</p>
            <p xml:id="ta-l1d14q2-d1e3534">Praeterea, amor habet rationem primi doni, quia in ipso omnia ex liberalitate
              conferuntur. Cum igitur spiritus sanctus sit amor, videtur quod habeat rationem doni.
              Sed non nisi quia datur. Ergo videtur quod ipse spiritus sanctus detur.</p>
          </div>
          <div xml:id="ta-l1d14q2-Dd1e3538">
            <head xml:id="ta-l1d14q2-Hd1e3540">Quaestiuncula 2</head>
            <p xml:id="ta-l1d14q2-d1e3543">Ulterius quaeritur circa hoc, si utrumque datur, quid per prius datur. Et videtur
              quod spiritus sanctus: quia per ipsum dantur alia, et quia habet rationem primi
              doni.</p>
            <p xml:id="ta-l1d14q2-d1e3546">Sed e contrario videtur quod dona per prius. Quia dona ipsius disponunt nos ad hoc
              quod ipsum habeamus. Dispositio autem prior est eo ad quod disponit. Ergo et
              cetera.</p>
          </div>
          <div xml:id="ta-l1d14q2-Dd1e3550">
            <head xml:id="ta-l1d14q2-Hd1e3552">Quaestiuncula 1</head>
            <p xml:id="ta-l1d14q2-d1e3555">Respondeo dicendum, quod ipsemet spiritus sanctus procedit temporali processione, vel
              datur, et non solum dona ejus. Si enim consideremus processionem spiritus sancti ex
              parte ejus a quo procedit, non est dubium quin secundum illum respectum ipsemet
              spiritus sanctus procedat. Si autem consideremus processionem secundum respectum ad id
              in quo procedit, tunc, sicut dictum est, in hac dist., quaest. 1, art. 1, respectus
              iste in spiritu sancto ponitur, non quia ipse realiter referatur, sed quia alterum
              refertur ad ipsum. Cum igitur in acceptione donorum ipsius non solum relatio nostra
              terminetur ad dona, ut ipsa tantum habeamus, sed etiam ad spiritum sanctum, quia
              aliter ipsum habemus quam prius; non tantum dicentur dona ipsius procedere in nos, sed
              etiam ipsemet; secundum hoc enim ipse dicitur referri ad nos, secundum quod nos
              referimur in ipsum. Et ideo procedit ipse in nos et dona ipsius: quia et dona ejus
              recipimus et per eadem ad ipsum nos aliter habemus, inquantum per dona ejus ipsi
              spiritui sancto conjungimur, vel ille nobis, per donum nos sibi assimilans.</p>
            <p xml:id="ta-l1d14q2-d1e3558">Ad primum igitur dicendum, quod cum dicitur Deus esse ubique, importatur quaedam
              relatio Dei ad creaturam, quae quidem realiter non est in ipso, sed in creatura.
              Contingit autem ex parte creaturae istas relationes multipliciter etiam diversificari
              secundum diversos effectus quibus Deo assimilatur; et inde est quod significatur ut
              aliter se habens ad creaturam quam prius. Et propter hoc spiritus sanctus, qui ubique
              est secundum relationem creaturae ad ipsum, potest dici de novo esse in aliquo,
              secundum novam relationem ipsius creaturae ad ipsum.</p>
            <p xml:id="ta-l1d14q2-d1e3561">Ad secundum dicendum, quod quamvis ille modus aliter se habendi, diversificetur ex
              diversis donis receptis in creatura, tamen relatio creaturae non sistit in donis
              illis, sed ulterius tendit in eum per quem illa dona dantur. Et ideo possumus
              significare, nos alio modo habere spiritum sanctum, et spiritum sanctum aliter a nobis
              haberi; et hoc significatur cum dicitur ipsemet in nos procedere vel nobis dari.</p>
            <p xml:id="ta-l1d14q2-d1e3564">Ad tertium dicendum, quod non dicitur ipsemet in nos procedere, quia circa ipsum
              aliquid fiat; sed quia ex eo quod nos ad ipsummet aliter nos habemus, ipse potest
              significari sub alio respectu se habere ad nos. Et ita dicitur in nos procedere
              quantum ad illum respectum quem processio ponit ad id in quod est processio; licet non
              quantum ad illum quem ponit ad id a quo est.</p>
            <p xml:id="ta-l1d14q2-d1e3568">Ad quartum dicendum, quod virtus infusa est multo sufficientior quam virtus
              acquisita, et ex ratione suae perfectionis habet quod nos maxime Deo conjungat et
              assimilet; secundum quam conjunctionem innascitur nobis novus respectus ad Deum. Unde
              quanto sufficientior est, tanto magis in ipsa spiritus sanctus procedere dicitur et
              cum ipsa. Utrum autem oporteat aliquod donum creatum dari cum spiritu sancto, erit
              quaestio infra, dist. 18, quaest. unica, art. 3.</p>
            <p xml:id="ta-l1d14q2-d1e3571">Alia duo concedimus.</p>
          </div>
          <div xml:id="ta-l1d14q2-Dd1e3576">
            <head xml:id="ta-l1d14q2-Hd1e3578">Quaestiuncula 2</head>
            <p xml:id="ta-l1d14q2-d1e3581">Ad id quod ulterius quaeritur, dicendum, quod ordo aliquorum secundum naturam potest
              dupliciter considerari. Aut ex parte recipientis vel materiae; et sic dispositio est
              prior quam id ad quod disponit: et sic per prius recipimus dona spiritus sancti quam
              ipsum spiritum, quia per ipsa dona recepta spiritui sancto assimilamur. Aut ex parte
              agentis et finis; et sic quod propinquius erit fini et agenti, dicitur esse prius: et
              ita per prius recipimus spiritum sanctum quam dona ejus, quia et filius per amorem
              suum alia nobis donavit. Et hoc est simpliciter esse prius.</p>
          </div>
        </div>
        <div xml:id="ta-l1d14q2-Dd1e3586" type="articulus">
          <head xml:id="ta-l1d14q2-Hd1e3588">Articulus 2</head>

          <head xml:id="ta-l1d14q2-Hd1e3591" type="questionTitle">Utrum processio temporalis spiritus sancti attendatur secundum
            omnia dona</head>

          <p xml:id="ta-l1d14q2-d1e3594">Ad secundum sic proceditur. Videtur quod secundum omnia dona processio temporalis
            spiritus sancti attendatur. Omne enim donum quod creaturae confertur, ex liberalitate
            divinae voluntatis procedit. Sed ratio conferendi per liberalitatem est amor. Ergo
            videtur quod secundum quaelibet dona creaturae collata, spiritus sanctus detur vel
            procedat.</p>
          <p xml:id="ta-l1d14q2-d1e3597">Praeterea, in collatione cujuslibet doni, creatura secundum aliquem respectum se habet
            ad Deum secundum quem prius non se habebat. Assimilatur enim sibi secundum
            participationem illius perfectionis quam de novo a Deo recepit. Sed hoc erat spiritum
            sanctum temporaliter procedere, quod significari spiritum sanctum in habitudine aliqua
            ad creaturam, ex eo quod creatura novo modo referebatur ad ipsum. Ergo videtur quod
            spiritus sanctus etiam secundum dona naturalia mittatur, et non tantum secundum gratum
            facientia.</p>
          <p xml:id="ta-l1d14q2-d1e3600">Praeterea, secundum Augustinum, mitti est cognosci quod ab alio sit. Sed aliquis sine
            gratia gratum faciente potest cognoscere spiritum sanctum ab alio esse per fidem
            informem. Ergo videtur quod processio temporalis non semper sit secundum donum gratum
            faciens.</p>
          <p xml:id="ta-l1d14q2-d1e3604">Praeterea, Rabanus dicit, quod spiritus sanctus datus est apostolis ad operationem
            miraculorum. Hoc autem donum non est gratum faciens, sed tantum gratis datum. Ergo etiam
            secundum haec dona potest attendi temporalis processio spiritus sancti.</p>
          <p xml:id="ta-l1d14q2-d1e3607">Contra, Sapient. 1, 5: <quote xml:id="ta-l1d14q2-Qd1e3609">spiritus sanctus disciplinae effugiet fictum</quote>.
            Quicumque autem caret gratia gratum faciente, pro ficto habetur. Ergo in nullum talem
            spiritus sanctus procedit.</p>
          <p xml:id="ta-l1d14q2-d1e3613">Praeterea, spiritus sanctus non procedit in aliquem nisi quem inhabitat Deus, sicut in
            templo suo: quia per spiritum sanctum efficitur quis templum Dei, 1 Corinth. 6. Sed in
            nullo dicitur habitare Deus nisi per gratiam gratum facientem. Ergo secundum hoc donum
            tantum temporalis processio spiritus sancti attenditur.</p>
          <p xml:id="ta-l1d14q2-d1e3616">Respondeo dicendum, quod in exitu creaturarum a primo principio attenditur quaedam
            circulatio vel regiratio, eo quod omnia revertuntur sicut in finem in id a quo sicut a
            principio prodierunt. Et ideo oportet ut per eadem quibus est exitus a principio, et
            reditus in finem attendatur. Sicut igitur dictum est, dist. 13, quaest. 1, art. 1, quod
            processio personarum est ratio productionis creaturarum a primo principio, ita etiam est
            eadem processio ratio redeundi in finem, quia per filium et spiritum sanctum sicut et
            conditi sumus, ita etiam et fini ultimo conjungimur; ut patet ex verbis Augustini
            positis in 3 dist., ubi dicit: <quote xml:id="ta-l1d14q2-Qd1e3618">principium ad quod recurrimus</quote>, scilicet
            patrem, <quote xml:id="ta-l1d14q2-Qd1e3621">et formam quam sequitur</quote>, scilicet filium, <quote xml:id="ta-l1d14q2-Qd1e3624">et gratiam qua
              reconciliamur</quote>. Et Hilarius dicit infra 31 dist.: <quote xml:id="ta-l1d14q2-Qd1e3627">ad unum initiabile
              omnium initium per filium universa referimus</quote>. Secundum hoc ergo processio
            divinarum personarum in creaturas potest considerari dupliciter. Aut inquantum est ratio
            exeundi a principio; et sic talis processio attenditur secundum dona naturalia, in
            quibus subsistimus, sicut dicitur a Dionysio divina sapientia vel bonitas in creaturas
            procedere. Sed de tali processione non loquimur hic. Potest etiam attendi inquantum est
            ratio redeundi in finem, et est secundum illa dona tantum quae proxime conjungunt nos
            fini ultimo, scilicet Deo, quae sunt gratia gratum faciens et gloria, et de ista
            processione loquimur hic. Sicut enim in generatione naturali generatum non conjungitur
            generanti in similitudine speciei nisi in ultimo generationis, ita etiam in
            participationibus divinae bonitatis non est immediata conjunctio ad Deum per primos
            effectus quibus in esse naturae subsistimus, sed per ultimos quibus fini adhaeremus; et
            ideo concedimus, spiritum sanctum non dari nisi secundum dona gratum facientia.</p>
          <p xml:id="ta-l1d14q2-d1e3631">Ad primum ergo dicendum, quod quamvis in collatione donorum naturalium vel gratis
            datorum attendatur magna liberalitas, tamen perfectio liberalitatis attenditur in his
            quae ultimae perfectioni conjungunt: et ista sunt quae immediate ordinant nos in finem;
            et ideo secundum ista dona praecipue spiritus sancti processio attenditur.</p>
          <p xml:id="ta-l1d14q2-d1e3634">Ad secundum dicendum, quod in processione spiritus, secundum quod hic loquimur, prout
            scilicet claudit in se dationem spiritus sancti, non sufficit quod sit nova relatio,
            qualiscumque est, creaturae ad Deum; sed oportet quod referatur in ipsum sicut ad
            habitum: quia quod datur alicui habetur aliquo modo ab illo. Persona autem divina non
            potest haberi a nobis nisi vel ad fructum perfectum, et sic habetur per donum gloriae;
            aut secundum fructum imperfectum, et sic habetur per donum gratiae gratum facientis; vel
            potius sicut id per quod fruibili conjungimur, inquantum ipsae personae divinae quadam
            sui sigillatione in animabus nostris relinquunt quaedam dona quibus formaliter fruimur,
            scilicet amore et sapientia; propter quod spiritus sanctus dicitur esse pignus
            hereditatis nostrae.</p>
          <p xml:id="ta-l1d14q2-d1e3638">Ad tertium dicendum, quod non qualiscumque cognitio sufficit ad rationem missionis, sed
            solum illa quae accipitur ex aliquo dono appropriato personae, per quod efficitur in
            nobis conjunctio ad Deum, secundum modum proprium illius personae, scilicet per amorem,
            quando spiritus sanctus datur. Unde cognitio ista est quasi experimentalis.</p>
          <p xml:id="ta-l1d14q2-d1e3641">Ad quartum dicendum, quod quamvis operatio virtutum non sit donum gratum faciens, tamen
            cum dono gratum faciente conferri potest. Et quia apostoli hoc donum non sine gratia
            gratum faciente acceperunt, ideo dicuntur temporaliter accepisse spiritum sanctum in
            collatione hujus doni.</p>
        </div>



      </div>
    </body>
  </text>
</TEI>