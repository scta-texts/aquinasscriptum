<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber II, Distinctio 21, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber II, Distinctio 21, Quaestio 1</title>
          <date when="2016-03-17">March 17, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-17">March 17, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d21q1">
        <head xml:id="ta-l2d21q1-Hd1e89">Quaestio 1</head>
        <div xml:id="ta-l2d21q1-Dd1e92">
          <head xml:id="ta-l2d21q1-Hd1e94">Prooemium</head>
          <p xml:id="ta-l2d21q1-d1e97">Postquam determinavit Magister institutionem humanae naturae, hic determinat lapsum
            ejus per peccatum; et dividitur in duas partes: in prima determinat humanae naturae
            lapsum in primis parentibus quantum ad actuale peccatum ipsorum; in secunda determinat
            lapsum humanae naturae in posteris, dist. 30, ibi: <quote xml:id="ta-l2d21q1-Qd1e99">in superioribus insinuatum
              est, licet ex parte (...) qualiter primus homo deliquerit (...) quibus adjiciendum est
              peccatum simul ac poenam per eum transisse in posteros</quote>. Prima in duas: in
            prima determinat principium peccati in primis parentibus; in secunda autem principium
            quo contra peccatum juvabantur, circa medium 33 dist., ibi: <quote xml:id="ta-l2d21q1-Qd1e102">et quidem secundum
              animam rationalis fuit homo</quote>. Prima in tres: in prima determinat tentationem
            hostis, qui fuit principium peccati exterius; in secunda inquirit quod fuit principium
            intrinsecum, 22 dist., ibi: <quote xml:id="ta-l2d21q1-Qd1e105">hic videtur diligenter investigandum</quote>. Item
            inquirit de permissione divina, quae fuit causa sine qua non, 23 dist., ibi:
              <quote xml:id="ta-l2d21q1-Qd1e108">praeterea quaeri solet</quote>. Prima in duas: in prima determinat modum et
            ordinem tentationis; in secunda ex modo tentationis concludit gravitatem culpae, ibi:
              <quote xml:id="ta-l2d21q1-Qd1e111">porro sciendum est duas esse species tentationis</quote>. Circa primum tria
            facit: primo ostendit motivum ad tentandum; secundo tentationis ordinem, ibi:
              <quote xml:id="ta-l2d21q1-Qd1e115">unde et mulierem tentavit</quote>; tertio tentationis formam, ibi:
              <quote xml:id="ta-l2d21q1-Qd1e118">tentatio autem hoc modo facta est</quote>. Circa secundum duo facit: primo
            ostendit quare per mulierem virum tentare voluit; secundo quare mulierem per serpentem,
            ibi: <quote xml:id="ta-l2d21q1-Qd1e121">sed quia illi per violentiam nocere non poterat, ad fraudem se
              convertit</quote>. Circa quod duo facit: primo assignat dicti rationem; secundo
            removet duas dubitationes; unam, ibi: <quote xml:id="ta-l2d21q1-Qd1e124">ideoque serpens dictus est esse callidior
              cunctis animantibus terrae</quote>; alteram, ibi: <quote xml:id="ta-l2d21q1-Qd1e127">hic quaeri solet, quare
              mulier non horruit serpentem</quote>. Circa tertium duo facit: primo ostendit astutiam
            tentationis, investigando conditionem tentati; secundo persuasionem sui propositi, ibi:
              <quote xml:id="ta-l2d21q1-Qd1e130">qui ad persuasionem suam pleniter suffulciendam (...) et malum quod mulier
              timuit negando removit et repromissionem addidit. Porro sciendum est duas esse species
              tentationis</quote>. Hic ex ipsa tentatione ostendit modum culpae; et circa hoc tria
            facit: primo distinguit tentationis modos, et quis eorum sit gravior, quia ille qui est
            a carne; secundo ostendit quod peccatum Adae gravitatem quamdam habet, quia tantum
            exteriori tentatione pulsatus cecidit; et tamen remissibile est, quia per alium tentatus
            fuit, ibi: <quote xml:id="ta-l2d21q1-Qd1e134">homo ergo, qui sola exteriori tentatione pulsatus cecidit, tanto
              gravius plectendus erat quanto leviori impulsu fuerat prostratus</quote>; tertio
            removet quasdam dubitationes, ibi: <quote xml:id="ta-l2d21q1-Qd1e137">illud etiam notandum est</quote>. Circa
            secundum duo facit: primo ponit rationem quam principaliter intendit, quare peccatum
            hominis sit remissibile, ex praedictis deductam; secundo adjungit quamdam aliam, ibi:
              <quote xml:id="ta-l2d21q1-Qd1e140">praeterea angelica natura, quoniam non tota perierat, sed ex parte perstiterat,
              non est redempta</quote>. Circa tertium duo facit secundum duas quaestiones quas
            movet, quae per se in littera patent. Secunda incipit ibi: <quote xml:id="ta-l2d21q1-Qd1e143">si quaeritur quomodo
              loqui potuerunt (...) dicimus quia Deus eos tales fecerat</quote>. Hic est duplex
            quaestio. Prima de tentatione in communi. Secunda de tentatione primorum parentum. Circa
            primum quaeruntur tria: 1 cujus sit tentare; 2 utrum omnis tentatio passive accepta, cum
            peccato sit; 3 utrum tentatio sit appetenda.</p>
        </div>
        <div xml:id="ta-l2d21q1-Dd1e148" type="articulus">
          <head xml:id="ta-l2d21q1-Hd1e150">Articulus 1</head>

          <head xml:id="ta-l2d21q1-Hd1e153" type="question-title">Utrum Deus tentet aliquem</head>

          <p xml:id="ta-l2d21q1-d1e156">Circa primum sic proceditur. Videtur quod Dei non sit tentare. Tentatio enim est ad
            sumendum experimentum alicujus quod nescitur. Sed Deus nihil ignorat. Ergo tentare sibi
            non competit.</p>
          <p xml:id="ta-l2d21q1-d1e159">Item, videtur quod nec Daemoni. Intentio enim Daemonis est ad fallendum. Sed
            tentatoris, inquantum hujusmodi, non est fallere, sed experiri. Ergo Daemonis proprie
            officium non est tentare.</p>
          <p xml:id="ta-l2d21q1-d1e162">Item, videtur quod nec carni conveniat. Caro enim cognitionis particeps esse non
            potest. Sed ei quod non cognoscit, non convenit experiri vel tentare. Ergo nullus
            proprie ad peccandum a carne tentatur.</p>
          <p xml:id="ta-l2d21q1-d1e166">Item, videtur quod nec mundo. Nullus enim tentat eum quem abjectum reputat, quia
            tentatio de dubiis fit. Sed mundus sanctos quasi abjectos reputat. Ergo mundus non
            tentat eos.</p>
          <p xml:id="ta-l2d21q1-d1e169">Praeterea, 1 Thess. 3, 5, dicitur: <quote xml:id="ta-l2d21q1-Qd1e171">ne forte tentaverit vos is qui
            tentat</quote>, scilicet solus Diabolus, cujus officium est tentare. Ergo videtur quod
            nec mundus nec caro, nec etiam Deus tentat.</p>
          <p xml:id="ta-l2d21q1-d1e175">Sed contra est quod dicitur Gen. 22, 1: <quote xml:id="ta-l2d21q1-Qd1e177">tentavit Deus Abraham</quote>.</p>
          <p xml:id="ta-l2d21q1-d1e181">Item Jacob. 14 dicitur: <quote xml:id="ta-l2d21q1-Qd1e183">unusquisque tentatur a concupiscentia sua</quote>.
            Concupiscentia autem est peccatum quod in carne habitat. Ergo est aliqua tentatio a
            carne.</p>
          <p xml:id="ta-l2d21q1-d1e187">Respondeo dicendum, quod ad perfectam rationem tentationis tria concurrunt. Primo ut
            per tentationem alicujus dubii cognitio accipiatur; secundo ut hoc sit intentum ab eo
            qui tentat; tertio ut ipsemet qui tentat, cognitionem illius rei accipere velit: et
            secundum hunc modum invenitur tentatio in hominibus, secundum quod homo hominem tentat,
            ut experimentum sumat scientiae vel alterius quod in ipso est. Alia vero dicitur
            tentatio in qua salvantur duo ex his, scilicet manifestatio ignoti, et intentio ejus: et
            hoc modo tentare dicitur Deus, ut patet in tentatione Abrahae: praeceptum enim de
            immolatione filii, tentatio ejus dicitur: quia per hoc manifestabatur qualis esset in
            obedientia et fide: hanc etiam manifestationem Deus intendebat. Sed tertium praedictorum
            huic tentationi defuit: non enim ad hoc tentavit Deus Abraham, ut fidei ejus cognitionem
            acciperet quam prius sciebat, sed ut aliis manifesta esset in exemplum. Alia vero
            tentatio est in qua salvatur unum tantum dictorum, scilicet manifestatio tentati: et sic
            dicitur caro tentare, vel mundus: quia in his cognoscitur manifeste virtus vel
            infirmitas mentis, sicut in bello cognoscitur virtus militis; quamvis hostes non
            impugnent ut cognoscant, sed ut vincant; unde ipsa impugnatio virtutis tentatio dicitur.
            Hoc autem est vel a principio intrinseco, scilicet ex corruptione carnis, et sic dicitur
            tentatio a carne: vel a principio extrinseco; et hoc dupliciter; quia illud quod
            exterius est, vel impugnat per modum objecti, et sic est tentatio a mundo, cujus rebus
            corda hominum alliciuntur ad peccandum: vel per modum agentis, qui trahit ad peccatum
            persuadendo, terrendo, blandiendo, et sic de aliis; et sic dicitur esse tentatio ab
            hoste, scilicet Diabolo, et ab his qui sunt membra ejus.</p>
          <p xml:id="ta-l2d21q1-d1e190">Ad primum ergo dicendum, quod Deus non tentat ut sibi aliquid ignotum manifestum fiat,
            sed ut aliis manifestetur, ut dictum est.</p>
          <p xml:id="ta-l2d21q1-d1e194">Ad secundum dicendum, quod in tentatione Daemonis est duplex finis. Unus ultimus,
            scilicet inducere ad peccatum; et quantum ad hoc habet rationem tentationis, secundum
            quod quaelibet impugnatio dicitur tentatio. Alius est finis proximus, scilicet experiri
            ad quod vitium quisque maxime pronus est, ut ad illud impugnando trahat; et sic salvatur
            ibi ratio tentationis quantum ad primum modum. Unde Hugo de sancto Victore definiens
            Diaboli tentationem, dicit sic: <quote xml:id="ta-l2d21q1-Qd1e196">tentare est callide experiri, et ante violentam
              impulsionem quasi quibusdam blandis conatibus probare</quote>.</p>
          <p xml:id="ta-l2d21q1-d1e200">Ad tertium et quartum patet solutio per illud quod jam supra dictum est, quia non
            salvatur ibi tentatio secundum quod includit omnia tria praedicta.</p>
          <p xml:id="ta-l2d21q1-d1e203">Ad quintum dicendum, quod solus Diabolus dicitur tentare, non quia ipse sit semper
            immediatus tentator, sed quia ipse primo tentavit hominem, ex qua tentatione parata est
            aliis tentantibus via. Vel aliter dicendum, quod Diabolus solus dicitur tentare, quia
            illi soli et membris ejus convenit impugnare virtutem cum intentione occidendi hominem
            per peccatum: hoc autem caro non intendit, sed delectabili cognito perfrui: vel quia
            ipse utitur rebus mundi et carne sicut instrumentis ad tentandum hominem.</p>
        </div>
        <div xml:id="ta-l2d21q1-Dd1e207" type="articulus">
          <head xml:id="ta-l2d21q1-Hd1e209">Articulus 2</head>

          <head xml:id="ta-l2d21q1-Hd1e212" type="question-title">Utrum tentatio a Diabolo sit peccatum</head>

          <p xml:id="ta-l2d21q1-d1e215">Ad secundum sic proceditur. Videtur quod tentatio quae est ab hoste, etiam sit
            peccatum. Potestas enim minor non potest intentionem potestatis majoris repellere. Sed
            potestas Daemonis est major quam potestas hominis, ut dicitur Job 41, 24: <quote xml:id="ta-l2d21q1-Qd1e217">non est
              potestas super terram quae ei possit comparari</quote>. Ergo cum intentio Daemonis sit
            ut inducat homines ad peccandum, videtur quod homo semper quando ab eo tentatur
            peccet.</p>
          <p xml:id="ta-l2d21q1-d1e221">Praeterea, cum violentia excuset peccatum, ubi est major violentia, ibi minus peccatum.
            Sed, sicut in littera dicitur, gravior est tentatio quae est a carne quam ab hoste. Ergo
            cum illa quae est a carne, sit peccatum, ut in littera dicitur; multo amplius illa quae
            est ab hoste, peccatum erit.</p>
          <p xml:id="ta-l2d21q1-d1e224">Praeterea, illud quod vitari non potest, non est in potestate nostra. Sed quamdiu in
            hac mortali vita vivimus, non omnino tentationem carnis vitare possumus. Ergo non est in
            potestate nostra; et tamen peccatum est: ergo et tentatio quae est ab hoste, quamvis in
            potestate nostra non sit, peccatum erit, cum in idem illicitum tendat.</p>
          <p xml:id="ta-l2d21q1-d1e228">Praeterea, Diabolus tentare non potest, nisi aliquid in hominem imprimendo. Sed cum
            ipse sit pater iniquitatis et mendacii, Joan. 8, 44: <quote xml:id="ta-l2d21q1-Qd1e230">ipse est mendax, et pater
              ejus</quote>, impressum ab eo non potest esse nisi peccatum. Ergo videtur quod semper
            quando tentat, in hominem peccatum imprimat.</p>
          <p xml:id="ta-l2d21q1-d1e234">Praeterea, motus vis concupiscibilis in illicitum tendens, tentatio carnis est, quae
            peccatum in littera dicitur. Sed vis concupiscibilis, cum sit affixa organo corporali,
            cogi potest et immutari per immutationem organi. Ergo videtur quod Daemon tentando nos
            possit facere in nobis peccatum esse; et ita tentatio quae est tantum ab hoste peccatum
            erit.</p>
          <p xml:id="ta-l2d21q1-d1e237">Sed contra, ut dicitur Matth. 4, Christus a Diabolo tentatus fuit. Sed in eo locus
            peccati non fuit; unde ipse dicit Joan. 14, 30: <quote xml:id="ta-l2d21q1-Qd1e239">venit princeps mundi hujus, et in
              me non habet quidquam</quote>. Ergo non omnis tentatio quae est ab hoste, peccatum
            est.</p>
          <p xml:id="ta-l2d21q1-d1e243">Praeterea, ut Augustinus dicit, <quote xml:id="ta-l2d21q1-Qd1e245">nullus peccat in eo quod vitare non
              potest</quote>. Sed homo nullo modo vitare potest quin hostis eum tentet. Ergo
            tentatio quae est ab hoste non est peccatum.</p>
          <p xml:id="ta-l2d21q1-d1e249">Respondeo dicendum, quod peccatum unius non consistit in actu alterius, sed in actu
            proprio, prout dicitur Ezech. 18, 20: <quote xml:id="ta-l2d21q1-Qd1e251">anima quae peccaverit, ipsa
              morietur</quote>. In tentatione autem carnis, ipse appetitus illicitus, secundum quem
            aliquis tentari dicitur, est actus ejus qui tentatur: non enim sola caro concupiscit,
            sed conjunctum: et ideo talis tentatio est peccatum in eo qui tentatur. Tentatio autem
            quae est a mundo, vel ab hoste, est a principio extrinseco; unde actus non pertinet ad
            tentatum, sed passio tantum: et propter hoc non est peccatum in tali tentatione nisi per
            delectationem consensus, quia tunc tentatus incipit cooperari tentanti.</p>
          <p xml:id="ta-l2d21q1-d1e255">Ad primum ergo dicendum, quod quamvis potestas Daemonis sit simpliciter major quam
            potestas hominis, tamen quantum ad aliquid non est major, scilicet quantum ad actus
            liberi arbitrii, qui cogi non possunt: quia horum actuum ipse homo dominus est et non
            Daemon; et ideo potest homo tentationi ejus resistere.</p>
          <p xml:id="ta-l2d21q1-d1e259">Ad secundum dicendum, quod tentatio carnis pro tanto dicitur esse gravior, quia est
            ipsi tentato proximior, secundum quod per eam quodammodo in diversa desideria dividitur
            interioris et exterioris hominis. Nec tamen est ibi violentia absoluta: quia interior
            homo non cogitur sequi motum exterioris hominis; unde adhuc remanet ratio peccati, et
            magis quam in tentatione hostis, secundum quod ipsum desiderium est actus ipsius
            tentati, et quodammodo in potestate ejus.</p>
          <p xml:id="ta-l2d21q1-d1e262">Ad tertium dicendum, quod quamvis homo non possit vitare tentationem carnis ita quod
            nullam habeat, potest tamen vitare hanc vel illam singulariter; et ita quodammodo est in
            potestate ejus. Sed tentatio quae est ab hoste, nullo modo.</p>
          <p xml:id="ta-l2d21q1-d1e265">Ad quartum dicendum, quod Daemon potestatem habet imprimendi in imaginationem vel
            repraesentando aliqua sensibilia exterius, vel etiam turbando imaginationem interius: et
            quomodo hoc sit, supra in tractatu de Angelis dictum est: et ideo secundum quod hoc modo
            imprimit in nos, tentare dicitur. Haec autem impressio ex hoc non habet rationem
            peccati, cum non sit in appetitu, sed in apprehensione tantum; sed est tendens in
            peccatum quantum est de ratione tentantis.</p>
          <p xml:id="ta-l2d21q1-d1e268">Ad quintum dicendum, quod motus vis concupiscibilis potest dupliciter insurgere. Vel ex
            qualitate organi, sicut calefacto corpore insurgit motus libidinis sine aliqua imagine;
            et ille motus est pure naturalis nec rationem peccati habens: et ad hoc potest virtus
            Daemonis ex potestate suae naturae, quae in transmutationem corporalium potest nisi
            virtute divina cohibeatur. Alius motus concupiscibilis est qui insurgit ex apprehensione
            delectabilis; et ex parte illa appetitus concupiscibilis habet quamdam libertatem, ad
            minus in homine, secundum quod potest obedire imperio rationis prohibentis; et sic in
            concupiscibili potest esse peccatum. Sed hunc motum Diabolus extorquere non potest.</p>
        </div>
        <div xml:id="ta-l2d21q1-Dd1e272" type="articulus">
          <head xml:id="ta-l2d21q1-Hd1e274">Articulus 3</head>

          <head xml:id="ta-l2d21q1-Hd1e277" type="question-title">Utrum tentatio sit appetenda</head>

          <p xml:id="ta-l2d21q1-d1e280">Ad tertium sic proceditur. Videtur quod tentatio sit appetenda. Primo per hoc quod
            dicitur Jacob. 1, 2: <quote xml:id="ta-l2d21q1-Qd1e282">omne gaudium existimate, fratres mei, cum in tentationes
              varias incideritis</quote>. Sed illud de quo gaudendum est quando habetur, est
            appetendum quando non habetur. Ergo tentatio est appetenda.</p>
          <p xml:id="ta-l2d21q1-d1e286">Praeterea, illud in quo manifestatur bonum alicujus est appetendum. Sed virtus mentis
            in tentationibus ostenditur, et ibi quodammodo refloret. Ergo idem quod prius.</p>
          <p xml:id="ta-l2d21q1-d1e289">Praeterea, illud quod est materia et organum virtutis, est appetendum. Sed sicut dicit
            Augustinus, tentatio cui non consentitur est materia exercendae virtutis. Ergo est
            appetenda.</p>
          <p xml:id="ta-l2d21q1-d1e293">Praeterea, illud sine quo non potest perveniri ad regnum, est studio appetendum. Sed
            tentatio est hujusmodi: quia non coronabitur nisi qui legitime certaverit: 2 Tim., 2.
            Certamen autem spirituale sine tentatione non est. Ergo tentatio est appetenda.</p>
          <p xml:id="ta-l2d21q1-d1e296">Praeterea, ut scribitur 2 Corinth., 12, Paulus petivit stimulum carnis a se removeri,
            per quem carnis tentatio intelligitur. Sed ibi dicit Glossa, quod ipse hoc petens
            nescivit quid peteret. Ergo videtur quod non est desiderandum extra tentationem
            esse.</p>
          <p xml:id="ta-l2d21q1-d1e299">Sed contra illud quod debemus orare, debemus desiderare. Sed dominus Matth. 6, 13,
            docet nos orare, dicens: <quote xml:id="ta-l2d21q1-Qd1e301" source="http://scta.info/resource/mt6_13">et ne nos inducas in tentationem</quote>. Ergo debemus
            desiderare tentationes a nobis removeri.</p>
          <p xml:id="ta-l2d21q1-d1e305">Praeterea, sicut voluntas nostra debet divinae voluntati esse conformis, ita a
            voluntate hostis debet esse discordans. Sed hostis vult et petit nos tentare, ut habetur
            Lucae 22, 31: <quote xml:id="ta-l2d21q1-Qd1e307">ecce Satan expetivit vos, ut cribraret sicut triticum</quote>. Ergo
            tentationem velle non debemus.</p>
          <p xml:id="ta-l2d21q1-d1e311">Respondeo dicendum, quod cum bonum sit objectum voluntatis et desiderii, eo modo
            aliquid est adamandum quo est bonum. Inter bona autem invenitur aliquod quod est bonum
            simpliciter et per se, sicut bona honesta, quae tamquam fines appetuntur sui gratia,
            etsi in aliud ducant: quia in omnibus honestis utilitas honestati coincidit, nisi in
            ultimo, quod est finis finium, quod propter se tantum appetendum est. Aliquid tamen est
            quod in se bonitatem habet, non tamen appetitur, si absolute consideretur, sed ex ordine
            ad finem bonitatem quamdam sortitur quae utilitas nominatur: et haec sunt tantum propter
            aliud appetenda, ut sectio membri propter sanitatem, et hujusmodi. Sed sciendum, quod ad
            finem aliquem consequendum contingit aliquid dupliciter ordinari; per se scilicet, et
            per accidens. Per se dico quod, quantum est in se, in finem debitum ductivum est; per
            accidens autem quod, quantum in se est, in aliud duceret, sed ex concursu alterius
            causae ducit ad finem ipsum; sicut qui comedit venenum ut moriatur, et contingit ex hoc
            sanitas. Cum ergo causa per accidens non sit proportionata ad effectum, sed solum causa
            per se; ex ordine ad finem qui est per accidens, non erit dicendum aliquid bonum vel
            appetibile simpliciter acceptum, sed solum concurrentibus omnibus quae ad hunc effectum
            determinant. Dico ergo, quod tentatio per se ordinata est ad hominis perditionem; ad
            salutem vero non ordinatur nisi per accidens, scilicet ex hoc quod vincitur per auxilium
            gratiae divinae: et ideo tentari simpliciter non est appetendum; sed tentari et vincere
            simul acceptum appetendum est. Sed quia propter nostram fragilitatem victoria nimis
            dubia est, ideo securius fugitur quam quaeratur.</p>
          <p xml:id="ta-l2d21q1-d1e314">Ad primum ergo dicendum, quod beatus Jacobus loquitur de tentatione tribulationum, ad
            quarum patientiam hortatur, ut inter eas aequanimitatem et gaudium mentis servent: non
            enim aliter eas vincere possunt nisi per patientiam. Unde ipsum gaudium victoria quaedam
            est: quod quidem est non de tentationibus secundum se, sed de patientia, quae
            tentationem vincit.</p>
          <p xml:id="ta-l2d21q1-d1e318">Ad secundum dicendum, quod in tentationibus non lucet bonum hominis nisi praesupposito
            quodam alio, scilicet earum victoria, cum qua appetendae sunt.</p>
          <p xml:id="ta-l2d21q1-d1e321">Ad tertium dicendum, quod non sunt materia virtutis tamquam per se ad virtutem
            ordinatae, sed per accidens tantum.</p>
          <p xml:id="ta-l2d21q1-d1e324">Ad quartum dicendum, quod tentationes non sunt necessariae ut perveniatur ad regnum,
            nisi necessitate conditionata; sic scilicet ut si tentationes adveniant, non veniatur ad
            regnum, nisi vincantur. Sed tentationes advenire non est necessarium absolute, nisi
            secundum corruptionem status praesentis, ex qua sequitur pugna carnis adversus spiritum,
            quae tentatio dicitur.</p>
          <p xml:id="ta-l2d21q1-d1e327">Ad quintum dicendum, quod Paulus petens a se stimulum carnis removeri, recte petiit,
            habita consideratione ipsius stimuli absolute: sed quia considerato eventu pugnae, in
            qua victor futurus erat, remotio stimuli non sibi expediebat, qui tamen eventus sibi
            certus non erat; pro tanto dicitur nescisse quid peteret; unde certificatus de victoria,
            verbo domini dicentis, loc. cit., <quote xml:id="ta-l2d21q1-Qd1e329">sufficit tibi gratia mea</quote>, patienter
            stimulum sustinuit.</p>
        </div>

      </div>
    </body>
  </text>
</TEI>