<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum II, Distinctio 33, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum II, Distinctio 33, Quaestio 2</title>
          <date when="2016-03-18">March 18, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-18">March 18, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d33q2">
        <head xml:id="ta-l2d33q2-Hd1e89">Librum II, Distinctio 33, Quaestio 2</head>
        <div xml:id="ta-l2d33q2-Dd1e92">
          <head xml:id="ta-l2d33q2-Hd1e94">Prooemium</head>
          <p xml:id="ta-l2d33q2-d1e97">Deinde quaeritur de poena originalis peccati; et circa hoc quaeruntur duo: 1 utrum
            peccato originali post mortem debeatur poena sensibilis in illis qui in originali tantum
            peccato decedunt; 2 utrum aliquem interiorem dolorem sentiant in anima spiritualem qui
            pro peccato originali tantum puniuntur.</p>
        </div>
        <div xml:id="ta-l2d33q2-Dd1e101" type="articulus">
          <head xml:id="ta-l2d33q2-Hd1e103">Articulus 1</head>

          <head xml:id="ta-l2d33q2-Hd1e106" type="questionTitle">Utrum poena sensibilis debeatur peccato originali secundum
            se</head>

          <p xml:id="ta-l2d33q2-d1e109">Ad primum sic proceditur. Videtur quod peccato originali secundum se debeatur poena
            sensibilis. Dicit enim Augustinus de fide ad Petrum: <quote xml:id="ta-l2d33q2-Qd1e111">firmissime tene, et
              nullatenus dubites parvulos qui sine sacramento Baptismatis de hoc saeculo
              transierunt, aeterno supplicio puniendos</quote>. Sed supplicium poenam sensibilem
            nominat. Ergo parvuli qui pro solo originali punientur, sensibilem poenam
            sustinebunt.</p>
          <p xml:id="ta-l2d33q2-d1e115">Praeterea, majori culpae debetur major poena. Sed originale est majus peccatum quam
            veniale, quia plus habet de aversione, eo quod gratiam subtrahit: veniale autem gratiam
            secum compatitur: et iterum aeterna poena punitur originale; sed veniale temporali. Cum
            ergo veniali peccato debeatur poena sensibilis, multo amplius originali.</p>
          <p xml:id="ta-l2d33q2-d1e118">Praeterea, gravius puniuntur peccata post hanc vitam quam in vita ista, ubi est
            misericordiae locus. Sed in hac vita respondet originali poena sensibilis: pueri enim
            qui solum originalem habent multas poenas sensibiles sustinent, nec injuste. Ergo et
            post hanc vitam poena sensibilis debetur.</p>
          <p xml:id="ta-l2d33q2-d1e122">Praeterea, sicut in peccato actuali est aversio et conversio, ita in peccato originali
            aliquid aversioni respondet, scilicet privatio originalis justitiae, et aliquid
            conversioni, scilicet concupiscentia. Sed peccato actuali ratione conversionis debetur
            poena sensibilis. Ergo et originali ratione concupiscentiae.</p>
          <p xml:id="ta-l2d33q2-d1e125">Praeterea, corpora puerorum post resurrectionem aut erunt passibilia, aut impassibilia.
            Si impassibilia (et nullum corpus humanum potest esse impassibile, nisi vel per dotem
            impassibilitatis, sicut est in beatis, vel ratione originalis justitiae, sicut in statu
            innocentiae), ergo corpora puerorum vel habebunt dotem impassibilitatis, et sic gloriosa
            erunt, et non erit differentia inter pueros baptizatos et non baptizatos, quod est
            haereticum; vel originalem justitiam habebunt, et sic originali peccato carebunt; nec
            pro peccato originali punientur, quod est similiter haereticum. Si autem sint passibilia
            (omne autem passibile de necessitate patitur, activo praesente); ergo praesentibus
            corporibus sensibilibus activis sensibilem poenam patientur.</p>
          <p xml:id="ta-l2d33q2-d1e128">Sed contra, Augustinus dicit poenam parvulorum, qui originali tantum tenentur, omnium
            esse mitissimam. Sed hoc non esset, si sensibili poena torquerentur: quia poena ignis
            Inferni est gravissima. Ergo poenam sensibilem non sustinebunt.</p>
          <p xml:id="ta-l2d33q2-d1e131">Praeterea, acerbitas poenae sensibilis delectationi culpae respondet. Apocal. 18, 7:
              <quote xml:id="ta-l2d33q2-Qd1e133">quantum glorificavit se et in deliciis fuit, tantum date illi tormentum et
              luctum</quote>. Sed in peccato originali non est aliqua delectatio sicut nec operatio:
            delectatio enim operationem consequitur, ut ex 10 Ethic. patet. Ergo peccato originali
            non debetur poena sensibilis.</p>
          <p xml:id="ta-l2d33q2-d1e137">Respondeo dicendum, quod poena debet esse proportionata culpae, ut dicitur Isai. 27, 8:
              <quote xml:id="ta-l2d33q2-Qd1e139">in mensura contra mensuram, cum abjecta fuerit, judicabis eam</quote>. Defectus
            autem qui per originem traducitur, rationem culpae habens, non est per subtractionem vel
            corruptionem alicujus boni quod naturam humanam consequitur ex principiis suis; sed per
            subtractionem vel corruptionem alicujus quod naturae superadditum erat: nec ista culpa
            ad hunc hominem pertinet, nisi secundum quod talem naturam habet, quae hoc bono quod in
            eo natum erat esse et possibile conservari, destituta est; et ideo nulla alia poena sibi
            debetur nisi privatio illius finis ad quem donum subtractum ordinabat; ad quod per se
            natura humana attingere non potest. Hoc autem est divina visio; et ideo carentia hujus
            visionis est propria et sola poena originalis peccati post mortem: si enim alia poena
            sensibilis pro peccato originali post mortem infligeretur, puniretur iste non secundum
            hoc quod culpam habuit: quia poena sensibilis pertinet ad id quod personae proprium est:
            quia per passionem hujus particularis, talis poena est. Unde sicut culpa non fuit per
            operationem ejus, ita nec poena per passionem ipsius esse debet; sed solum per defectum
            illius ad quod natura de se insufficiens erat. In aliis autem perfectionibus et
            bonitatibus quae naturam humanam consequuntur ex suis principiis, nullum detrimentum
            sustinebunt pro peccato originali damnati.</p>
          <p xml:id="ta-l2d33q2-d1e143">Ad primum ergo dicendum, quod supplicium non nominat in auctoritate illa poenam
            sensibilem, sed solum poenam damni, quae est carentia divinae visionis; sicut etiam
            nomine ignis frequenter in Scriptura quaelibet poena figurari consuevit.</p>
          <p xml:id="ta-l2d33q2-d1e147">Ad secundum dicendum, quod inter omnia peccata minimum est originale, eo quod minimum
            habet de voluntario: non enim est voluntarium voluntate istius personae, sed voluntate
            principii naturae tantum. Peccatum autem actuale, etiam veniale, est voluntarium
            voluntate ejus in quo est; et ideo minor poena debetur originali quam veniali. Nec
            obstat quod originale non compatitur secum gratiam: privatio enim gratiae non habet
            rationem culpae, sed poenae, nisi inquantum ex voluntate est. Unde ubi minus est de
            voluntario, minus est de culpa. Similiter etiam non obstat quod peccato actuali veniali
            temporalis poena debetur: quia hoc est per accidens, inquantum decedens in veniali
            tantum gratiam habet, virtute cujus poena purgata est. Si autem veniale peccatum sine
            gratia in aliquo esset, perpetuam poenam haberet.</p>
          <p xml:id="ta-l2d33q2-d1e150">Ad tertium dicendum, quod non est eadem ratio de poena sensibili ante mortem et post
            mortem: quia ante mortem poena sensibilis consequitur virtutem naturae agentis, sive sit
            poena sensibilis interior, ut febris, vel aliquid hujusmodi; sive etiam sensibilis poena
            exterior, ut ustio, sive aliquid hujusmodi: sed post mortem nihil aget virtute naturae,
            sed secundum justitiae divinae ordinem tantum, sive in animam separatam, in quam constat
            quod ignis naturaliter agere non potest, sive etiam in corpus post resurrectionem: quia
            tunc omnis actio naturalis cessabit, cessante motu primi mobilis, qui est causa omnis
            motus et alterationis corporalis.</p>
          <p xml:id="ta-l2d33q2-d1e153">Ad quartum dicendum, quod dolor sensibilis respondet delectationi sensibili, quae est
            in conversione actualis peccati. Concupiscentia autem habitualis, quae est in originali
            peccato, delectationem non habet; ideo dolor sensibilis non respondet sibi pro
            poena.</p>
          <p xml:id="ta-l2d33q2-d1e156">Ad quintum dicendum, quod corpora puerorum non erunt impassibilia ex defectu potentiae
            ad patiendum in ipsis, sed ex defectu exterius agentis in ipsa: quia post resurrectionem
            nullum corpus erit agens in alterum, praecipue ad corruptionem inducendam per actionem
            naturae; sed erit actio tantum ad puniendum ex ordine divinae justitiae; unde illa
            corpora poenam non patientur quibus poena sensibilis ex divina justitia non debetur.
            Corpora autem sanctorum erunt impassibilia, quia deficiet in eis potentia ad patiendum;
            et ideo impassibilitas erit in eis dos, non autem in pueris.</p>
        </div>
        <div xml:id="ta-l2d33q2-Dd1e160" type="articulus">
          <head xml:id="ta-l2d33q2-Hd1e162">Articulus 2</head>

          <head xml:id="ta-l2d33q2-Hd1e165" type="questionTitle">Utrum pueri non baptizati sentiant in anima afflictionem
            spiritualem</head>

          <p xml:id="ta-l2d33q2-d1e168">Ad secundum sic proceditur. Videtur quod pueri non baptizati afflictionem spiritualem
            in anima sentiant. Quia, sicut dicit Chrysostomus, in damnatis gravior erit poena quod
            Dei visione carebunt, quam quod igne Inferni cremabuntur. Sed pueri visione divina
            carebunt. Ergo afflictionem spiritualem ex hoc sentient.</p>
          <p xml:id="ta-l2d33q2-d1e171">Praeterea, carere illo quod quis vult habere, sine afflictione esse non potest. Sed
            pueri vellent visionem divinam habere: alias voluntas eorum actualiter perversa esset.
            Ergo cum ea careant, videtur quod ex hoc afflictionem sentiant.</p>
          <p xml:id="ta-l2d33q2-d1e174">Si dicatur, quod non affliguntur, quia sciunt se non culpa propria ea esse privatos,
            contra. Immunitas a culpa dolorem poenae non minuit, sed auget; non enim si aliquis non
            propria culpa exheredatur vel mutilatur, propter hoc minus dolet. Ergo etiam quamvis
            pueri non propria culpa tanto bono priventur, ex hoc eorum dolor non tollitur.</p>
          <p xml:id="ta-l2d33q2-d1e178">Praeterea, sicut pueri baptizati se habent ad meritum Christi, ita non baptizati ad
            meritum Adae. Sed pueri baptizati ex merito Christi consequuntur praemium vitae
            aeternae. Ergo et non baptizati dolorem sustinent ex hoc quod per demeritum Adae aeterna
            vita privantur.</p>
          <p xml:id="ta-l2d33q2-d1e181">Praeterea, absentari a re amata non potest esse sine dolore. Sed pueri naturalem
            cognitionem de Deo habebunt, et eadem ratione naturaliter eum diligent. Ergo cum ab eo
            sint in perpetuum separati. Videtur quod hoc sine dolore pati non possint.</p>
          <p xml:id="ta-l2d33q2-d1e184">Sed contra, si pueri non baptizati post mortem dolorem interiorem habeant, aut dolebunt
            de culpa, aut de poena. Si de culpa, cum a culpa illa ulterius emundari non possint,
            dolor ille erit in desperationem inducens. Sed talis dolor in damnatis est vermis
            conscientiae. Ergo pueri vermem conscientiae habebunt, et sic non esset eorum poena
            mitissima, ut in littera dicitur. Si autem de poena dolerent, ergo cum poena eorum juste
            a Deo sit, voluntas eorum divinae justitiae obviaret; et sic actualiter deformis esset,
            quod non conceditur. Ergo nullum dolorem interiorem sentient.</p>
          <p xml:id="ta-l2d33q2-d1e187">Praeterea, ratio recta non patitur ut aliquis perturbetur de eo quod in ipso non fuit
            ut vitaretur: propter quod Seneca probat, quod perturbatio in sapientem non cadit. Sed
            in pueris est ratio recta nullo actuali peccato obliquata. Ergo non turbabuntur de hoc
            quod talem poenam sustinent, quam vitare nullo modo potuerunt.</p>
          <p xml:id="ta-l2d33q2-d1e190">Respondeo dicendum, quod circa hoc est triplex opinio. Quidam enim dicunt, quod pueri
            nullum dolorem sustinebunt, quia in eis adeo ratio obtenebrata erit ut non cognoscant se
            amisisse quod amiserunt: quod probabile non videtur, ut anima ab onere corporis absoluta
            ea non cognoscat quae saltem ratione investigari possint, et etiam multo plura. Et ideo
            alii dicunt, quod in eis est perfecta cognitio eorum quae naturali cognitioni subjacent,
            et cognoscunt Deum, et se ejus visione privatos esse, et ex hoc aliquem dolorem
            sentient; tamen mitigabitur eorum dolor, inquantum non propria voluntate culpam
            incurrerunt pro qua damnati sunt. Hoc etiam probabile non videtur: quia talis dolor
            parvus esse non potest de tanti boni amissione, et praecipue sine spe recuperationis;
            unde poena eorum non esset mitissima. Praeterea omnino eadem ratione qua dolore
            sensibili et exterius affligente non punientur, etiam dolorem interiorem non sentient:
            quia dolor poenae delectationi culpae non respondet; unde delectatione remota a culpa
            originali, omnis dolor ab ejus poena excluditur. Et ideo alii dicunt, quod cognitionem
            perfectam habebunt eorum quae naturali cognitioni subjacent, et vita aeterna se privatos
            esse cognoscent, et causam quare ab ea exclusi sunt; nec tamen ex hoc aliquo modo
            affligentur: quod qualiter esse possit videndum est. Sciendum ergo, quod ex hoc quod
            caret aliquis eo quod suam proportionem excedit, non affligitur, si sit rectae rationis;
            sed tantum ex hoc quod caret eo ad quod aliquo modo proportionatus fuit: sicut nullus
            sapiens homo affligitur de hoc quod non potest volare sicut avis vel quia non est rex
            vel imperator, cum sibi non sit debitum: affligeretur autem, si privaretur eo ad quod
            habendum aliquo modo aptitudinem habuit. Dico ergo, quod omnis homo usum liberi arbitrii
            habens proportionatus est ad vitam aeternam consequendam, quia potest se ad gratiam
            praeparare, per quam vitam aeternam merebitur; et ideo si ab hoc deficiant, maximus erit
            dolor eis, quia amittunt illud quod suum esse possibile fuit. Pueri autem nunquam
            fuerunt proportionati ad hoc quod vitam aeternam haberent; quia nec eis debebatur ex
            principiis naturae, cum omnem facultatem naturae excedat, nec actus proprios habere
            potuerunt quibus tantum bonum consequerentur; et ideo nihil omnino dolebunt de carentia
            visionis divinae; immo magis gaudebunt de hoc quod participabunt multum de divina
            bonitate, et perfectionibus naturalibus. Nec potest dici, quod fuerunt proportionati ad
            vitam aeternam consequendam, quamvis non per actionem suam, tamen per actionem aliorum
            circa eos: quia potuerunt ab aliis baptizari, sicut et multi pueri ejusdem conditionis
            baptizati, vitam aeternam consecuti sunt: hoc enim est superexcedentis gratiae ut
            aliquis sine actu proprio praemietur; unde defectus talis gratiae non magis tristitiam
            causat in pueris decedentibus non baptizatis quam in sapientibus hoc quod eis multae
            gratiae non fiunt quae aliis similibus factae sunt.</p>
          <p xml:id="ta-l2d33q2-d1e193">Ad primum ergo dicendum, quod in damnatis pro culpa actuali, qui usum liberi arbitrii
            habuerunt, fuit aptitudo ad vitam aeternam consequendam, non autem in pueris, ut dictum
            est; et ideo non est similis ratio de utrisque.</p>
          <p xml:id="ta-l2d33q2-d1e197">Ad secundum dicendum, quod quamvis voluntas sit possibilium et impossibilium, ut in 3
            Ethic. dicitur; tamen voluntas ordinata et completa, non est nisi eorum ad quae quis
            aliquo modo ordinatus est: et si in hac voluntate deficiant homines dolent; non autem si
            deficiant ab illa voluntate quae impossibilium est, quae potius velleitas quam voluntas
            debet dici: non enim aliquis illud vult simpliciter; sed vellet, si possibile foret.</p>
          <p xml:id="ta-l2d33q2-d1e200">Ad tertium dicendum, quod ad habendum proprium patrimonium vel membra corporis sui
            quilibet est ordinatus; et ideo non est mirum, si dolet aliquis de earum amissione, sive
            pro culpa sua sive pro aliena eis privetur. Unde patet quod ratio non procedit ex
            simili.</p>
          <p xml:id="ta-l2d33q2-d1e203">Ad quartum dicendum, quod donum Christi excedit peccatum Adae, ut ad Rom. 5 dicitur;
            unde non oportet quod pueri non baptizati tantum habeant de malo quantum baptizati
            habent de bono.</p>
          <p xml:id="ta-l2d33q2-d1e206">Ad quintum dicendum, quod quamvis pueri non baptizati sint separati a Deo quantum ad
            illam conjunctionem quae est per gloriam, non tamen ab eo penitus sunt separati, immo
            sibi conjunguntur per participationem naturalium bonorum; et ita etiam de ipso gaudere
            poterunt naturali cognitione et dilectione.</p>
        </div>
        <div xml:id="ta-l2d33q2-Dd1e210">
          <head xml:id="ta-l2d33q2-Hd1e212">Expositio textus</head>
          <p xml:id="ta-l2d33q2-d1e215"><quote xml:id="ta-l2d33q2-Qd1e216">Quod vero in actuali peccato Adae plura notari valeant peccata, Augustinus in
              Enchiridio insinuat</quote>. Sciendum est, quod in aliquo peccato possunt notari
            deformitates plurium peccatorum dupliciter. Aut proprie, et sic in peccato Adae apparet
            deformitas superbiae, gulae, et inobedientiae, et hujusmodi: aut quasi metaphorice, et
            sic in eo ostenditur deformitas homicidii, quia seipsum spiritualiter occidit, et
            fornicationis, quia spiritualiter fornicatus est, a Deo recedens; et tamen est unum
            solum peccatum, has deformitates ex diversis circumstantiis habens, speciem peccati ex
            ultimo fine retinens; et ideo etiam non oportet quod peccatum originale ex eo causatum
            sit multa. <quote xml:id="ta-l2d33q2-Qd1e219">Non est putandum gravius fuisse peccato in spiritum sanctum</quote>.
            Contra. Homo primus habuit minus impellens ad peccatum quam sequentes. Quanto autem
            aliquis minori tentatione cadit, gravius peccat. Ergo primus homo gravius peccavit
            ceteris sequentibus. Praeterea, magis malum est quod magis nocet. Illud autem peccatum
            plus ceteris nocuit. Ergo pejus fuit. Et dicendum, quod contingit aliquod peccatum esse
            simpliciter levius altero, quod quantum ad aliquam circumstantiam gravius est, ut supra
            dictum est, dist. 22, cum de peccato Adae ageretur; eo quod peccatum simpliciter gravius
            esse dicitur quod ex specie sua gravitatem majorem habet vel ex pluribus circumstantiis
            magis aggravatur, vel ex una circumstantia magis actum deformante; unde multa alia
            peccata simpliciter graviora sunt primo peccato Adae, tum quia ex majori contemptu, tum
            quia ex sua specie majorem turpitudinem habent; sed quo ad hanc circumstantiam, quod
            sola exteriori tentatione pulsatus cecidit, gravius est illis peccatis, ad quae etiam
            interior tentatio impellit. Unde patet responsio ad primum. Ad secundum dicendum, quod
            hoc est per accidens, quod tale nocumentum naturae humanae intulit, quia scilicet fuit
            primum peccatum quod naturam humanam vitiavit, et ordinem animae ad Deum interrupit in
            illo ex quo omnes homines per coitum generati, naturam humanam traxerunt. Quodcumque
            autem aliud peccatum fuisset hoc modo primum, etiam similem effectum habuisset, sive
            fuisset peccatum operis, sive voluntatis; quamvis quidam aliter dicant, dicentes, si
            Adam alio modo peccasset, non incurrisse eum necessitatem moriendi: quia haec poena illi
            tantum culpae videtur ordinata esse a Deo, cum dicit, Gen. 2, 17: <quote xml:id="ta-l2d33q2-Qd1e222">quacumque die
              comederis ex eo, morte morieris</quote>. Sed in hoc ostenditur, etiam si alia peccata
            commisisset, quod similem poenam sustinuisset, quasi a minori. Gravius est enim
            praeceptum praeterire naturalis legis, quo prohibetur illud quod in se est malum, quam
            praeterire praeceptum disciplinae, quo prohibetur quod non est malum, nisi quia
            prohibitum. <quote xml:id="ta-l2d33q2-Qd1e225">Si vero quaeritur, an illud peccatum primis parentibus fuerit
              dimissum; dicimus eos per poenitentiam veniam consecutos</quote>. Videtur quod primi
            parentes pro peccato non satisfecerint: quia cum bonum sit potentius quam malum, ut
            probat Dionysius, si peccato proprio totum genus humanum primi parentes interfecerunt,
            multo fortius satisfactione propria maculam quam induxerant, abstersissent, si
            satisfecissent. Sed dicendum est, quod primum peccatum interrumpere potuit rectum
            ordinem humanae rationis in Deum, ratione cujus inducta est necessitas ut
            interrumperetur ordo corporis ad animam per mortem, et sic vitium personae in naturam
            potuit redundare: sed ejus poenitentia non potuit facere ut ordo ille non fuisset
            interruptus: quia quod factum est pro infecto haberi non potest. Unde non potuit
            restituere quod peccatum abstulerat quantum ad naturam, sed solum quantum ad personam,
            quae a reatu actuali purgatur per poenitentiam: non enim potest natura in statum
            altiorem revocari nisi per id quod naturam totam excedit; et ideo oportuit ad curationem
            naturae ut esset Deus et homo qui naturam perfecte curaret. Sed hoc ad tertium librum
            magis pertinet. <quote xml:id="ta-l2d33q2-Qd1e228">Si homo in ea juste vixerit, non continuo meretur eam mortem non
              perpeti</quote>. Hoc ideo contingit, quia quamvis per justitiam hominis purgetur
            infectio originalis culpae, secundum hoc quod ex natura in personam redundat, non tamen
            purgatur quantum ad ipsam naturam absolute; et ideo poenae quae ipsi naturae debentur,
            non remittuntur, quamdiu in tali natura infectio maneat; etiamsi centies moreretur homo,
            et in pristinum statum resurgeret: semper enim manente infectione naturae, manet
            obligatio ad poenam.</p>
        </div>
      </div>
    </body>
  </text>
</TEI>