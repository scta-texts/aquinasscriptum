<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 42, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 42, Quaestio 3</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="567b"/>
      </div>
    </front>
    <body>
      <div xml:id="ta-l4d42q3">
        <head xml:id="ta-l4d42q3-Hd1e97">Quaestio 3</head>
        <div xml:id="ta-l4d42q3-Dd1e100">
          <head xml:id="ta-l4d42q3-Hd1e102">Prooemium</head>
          <p xml:id="ta-l4d42q3-d1e105">Deinde quaeritur de secundis nuptiis; et circa hoc quaeruntur duo: 1 utrum sint
            licitae; 2 utrum sint sacramentales.</p>

        </div>
        <div xml:id="ta-l4d42q3-Dd1e109" type="articulus">
          <head xml:id="ta-l4d42q3-Hd1e111">Articulus 1</head>

          <head xml:id="ta-l4d42q3-Hd1e114" type="question-title">Utrum secundae nuptiae sint licitae</head>

          <p xml:id="ta-l4d42q3-d1e117">Ad primum sic proceditur. Videtur quod secundae nuptiae non sint licitae. Quia judicium
            de re debet esse secundum veritatem. Dicit enim Chrysostomus, quod secundum virum
            accipere, secundum veritatem est fornicatio: quae non est licita. Ergo nec secundum
            matrimonium.</p>
          <p xml:id="ta-l4d42q3-d1e120">Praeterea, omne quod non est bonum, non est licitum. Sed Ambrosius dicit, quod duplex
            matrimonium non est bonum. Ergo non est licitum.</p>
          <p xml:id="ta-l4d42q3-d1e123">Praeterea, nullus arceri debet ne intersit illis quae sunt honesta et licita. Sed
            sacerdotes arcentur ne intersint secundis nuptiis, ut in littera patet. Ergo non sunt
            licitae.</p>
          <p xml:id="ta-l4d42q3-d1e127">Praeterea, nullus reportat poenam nisi pro culpa. Sed pro secundis nuptiis aliquis
            reportat irregularitatis poenam. Ergo non sunt licitae.</p>
          <p xml:id="ta-l4d42q3-d1e130">Sed contra est quod Abraham legitur secundas nuptias contraxisse: Gen. 25.</p>
          <p xml:id="ta-l4d42q3-d1e133">Praeterea, 1 Tim. 5, 14, dicit apostolus: <quote xml:id="ta-l4d42q3-Qd1e135">volo autem juniores</quote>, scilicet
            viduas, <quote xml:id="ta-l4d42q3-Qd1e138">nubere, filios procreare</quote>. Ergo secundae nuptiae sunt licitae.</p>
          <p xml:id="ta-l4d42q3-d1e142">Respondeo dicendum, quod vinculum matrimoniale non durat nisi usque ad mortem, ut patet
            Rom. 7; et ideo moriente altero conjugum, vinculum matrimoniale cessat. Unde propter
            praecedens matrimonium non impeditur aliquis a secundo, mortuo conjuge, et sic non solum
            secundae, sed tertiae, et sic deinceps nuptiae sunt licitae.</p>
          <p xml:id="ta-l4d42q3-d1e145">Ad primum ergo dicendum, quod Chrysostomus loquitur quantum ad causam quae aliquando
            solet ad secundas nuptias incitare, scilicet concupiscentiam, quae etiam ad
            fornicationem incitat.</p>
          <p xml:id="ta-l4d42q3-d1e148">Ad secundum dicendum, quod matrimonium secundum dicitur non esse bonum, non quia sit
            illicitum, sed quia caret illo honore significationis qui est in primis nuptiis, ut sit
            una unius, sicut est in Christo et Ecclesia.</p>
          <p xml:id="ta-l4d42q3-d1e152">Ad tertium dicendum, quod homines divinis dediti non solum ab illicitis, sed etiam ab
            illis quae habent aliquam turpitudinis speciem arcentur; et ideo etiam arcentur a
            secundis nuptiis, quae carent honestate quae erat in primis.</p>
          <p xml:id="ta-l4d42q3-d1e155">Ad quartum dicendum, quod irregularitas, sicut supra dictum est, dist. 29, quaest. 3,
            art. 1, non semper inducitur propter culpam, sed propter defectum sacramenti; et ideo
            ratio non est ad propositum.</p>

        </div>
        <div xml:id="ta-l4d42q3-Dd1e159" type="articulus">
          <head xml:id="ta-l4d42q3-Hd1e161">Articulus 2</head>

          <head xml:id="ta-l4d42q3-Hd1e164" type="question-title">Utrum secundum matrimonium sit sacramentum</head>

          <p xml:id="ta-l4d42q3-d1e167">Ad secundum sic proceditur. Videtur quod secundum matrimonium non sit sacramentum. Qui
            enim iterat sacramentum, facit ei injuriam. Sed nulli sacramento facienda est injuria.
            Ergo si secundum matrimonium esset sacramentum, nullo modo esset iterandum.</p>
          <p xml:id="ta-l4d42q3-d1e170">Praeterea, in omni sacramento adhibetur aliqua benedictio. Sed in secundis nuptiis non
            adhibetur, ut in littera dicitur. Ergo non fit ibi aliquod sacramentum.</p>
          <p xml:id="ta-l4d42q3-d1e173">Praeterea, significatio est de essentia sacramenti. Sed in secundo matrimonio non
            salvatur significatio matrimonii; quia non est una unius, sicut Christus et Ecclesia.
            Ergo non est sacramentum.</p>
          <p xml:id="ta-l4d42q3-d1e177">Praeterea, unum sacramentum non impedit a susceptione alterius. Sed secundum
            matrimonium impedit a susceptione ordinis. Ergo non est sacramentum.</p>
          <p xml:id="ta-l4d42q3-d1e180">Sed contra, coitus in secundis nuptiis excusatur a peccato, sicut etiam in primis. Sed
            per tria bona conjugii excusatur matrimonialis coitus, quae sunt fides, proles et
            sacramentum. Ergo secundum matrimonium est sacramentum.</p>
          <p xml:id="ta-l4d42q3-d1e183">Praeterea, ex secunda conjunctione viri ad mulierem non sacramentali, non contrahitur
            irregularitas, sicut patet de fornicatione. Sed in secundis nuptiis contrahitur
            irregularitas. Ergo sunt sacramentales.</p>
          <p xml:id="ta-l4d42q3-d1e186">Respondeo dicendum, quod ubicumque inveniuntur illa quae sunt de essentia sacramenti,
            illud est verum sacramentum; unde cum in secundis nuptiis inveniantur omnia quae sunt de
            essentia sacramenti, quia debita materia quam facit personarum legitimitas, et debita
            forma, scilicet expressio consensus interioris per verba; constat etiam quod secundum
            matrimonium est sacramentum sicut primum.</p>
          <p xml:id="ta-l4d42q3-d1e189">Ad primum ergo dicendum, quod hoc intelligitur de sacramento quod inducit effectum
            perpetuum: tunc enim si iteratur sacramentum, datur intelligi quod primum non fuit
            efficax; et sic fit primo injuria, sicut patet in omnibus sacramentis quae imprimunt
            characterem. Sed illa sacramenta quae habent effectum non perpetuum, possunt iterari
            sine injuria sacramenti, sicut patet de poenitentia. Et quia vinculum matrimoniale
            tollitur per mortem, nulla fit injuria sacramento, si mulier post mortem viri iterato
            nubat.</p>
          <p xml:id="ta-l4d42q3-d1e192">Ad secundum dicendum, quod secundum matrimonium quamvis in se consideratum sit
            perfectum sacramentum, tamen in ordine ad primum consideratum habet aliquid de defectu
            sacramenti, quia non habet plenam significationem, cum non sit una unius, sicut est in
            matrimonio Christi et Ecclesiae; et ratione hujus defectus benedictio a secundis nuptiis
            subtrahitur. Sed hoc est intelligendum, quando secundae nuptiae sunt secundae et ex
            parte viri et ex parte mulieris, vel ex parte mulieris tantum. Si enim virgo contrahat
            cum illo qui habuit aliam uxorem, nihilominus nuptiae benedicuntur: salvatur enim aliquo
            modo significatio etiam in ordine ad primas nuptias: quia Christus, etsi unam Ecclesiam
            sponsam habeat, habet tamen plures personas desponsatas in una Ecclesia; sed anima non
            potest esse sponsa alterius quam Christi, quia cum Daemone fornicatur, nec est ibi
            matrimonium spirituale; et propter hoc quando mulier secundo nubit, nuptiae non
            benedicuntur propter defectum sacramenti.</p>
          <p xml:id="ta-l4d42q3-d1e196">Ad tertium dicendum, quod significatio perfecta invenitur in secundo matrimonio
            secundum se considerato, non autem si consideretur in ordine ad praecedens matrimonium;
            et sic habet defectum sacramenti.</p>
          <p xml:id="ta-l4d42q3-d1e199">Ad quartum dicendum, quod secundum matrimonium impedit sacramentum ordinis quantum ad
            id quod habet de defectu sacramenti, et non inquantum est sacramentum.</p>
        </div>
        <div xml:id="ta-l4d42q3-Dd1e203">
          <head xml:id="ta-l4d42q3-Hd1e205">Expositio textus</head>
          <p xml:id="ta-l4d42q3-d1e208"><quote xml:id="ta-l4d42q3-Qd1e209">Omnes quos in poenitentia accipimus, ita nostri filii sunt ut in Baptismo
              suscepti</quote>: non ratione alicujus cognationis, sed propter periculum evitandum,
            ut dictum est. <quote xml:id="ta-l4d42q3-Qd1e212">Paschalis vero secundus post compaternitatem genitos copulari
              prohibet</quote>. Illa prohibitio nunc locum non habet; magis enim fuit propter
            quamdam honestatem quam propter aliquod vinculum. <quote xml:id="ta-l4d42q3-Qd1e215">Si quis suae spiritualis
              commatris filiam fortuito (...) duxerit, maturiori servato consilio habeat</quote>.
            Hoc ideo dicitur, quia spiritualis cognatio ad filium spiritualem transit a patre in
            filium naturalem, quia omnes filii naturales spiritualis patris sunt ei fratres
            spirituales; non autem respectu patris: patri enim spirituali non fiunt filii
            spirituales filii naturales matris, nec e converso. <quote xml:id="ta-l4d42q3-Qd1e218">Quia vero piaculare flagitium
              commisit qui duabus commatribus vel sororibus nupsit, magna poenitentia debet ei
              injungi</quote>. Hoc est intelligendum, quando una illarum est facta commater alteri,
            postquam uxor ejus est matrimonio consummato, et per actum proprium: alias enim
            prohibetur, ut dictum est.</p>
        </div>
      </div>
    </body>
  </text>
</TEI>