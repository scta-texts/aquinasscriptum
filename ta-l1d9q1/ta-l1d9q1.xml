<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 9, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 9, Quaestio 1</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d9q1">
        <head xml:id="ta-l1d9q1-Hd1e89">Librum I, Distinctio 9, Quaestio 1</head>
        <div xml:id="ta-l1d9q1-Dd1e92">
          <head xml:id="ta-l1d9q1-Hd1e94">Prooemium</head>
          <p xml:id="ta-l1d9q1-d1e97">Postquam determinavit <name ref="#Lombard">Magister</name> ea quae pertinent ad
            unitatem essentiae, hic determinat ea quae pertinent ad distinctionem personarum, et
            dividitur in partes duas: in prima determinat de personis distinctis; in secunda de
            nominibus, quibus et personarum distinctio et essentiae unitas designatur, 22 dist.:
              <quote xml:id="ta-l1d9q1-Qd1e102">post praedicta, disserendum videtur de nominum diversitate</quote>. Prima in
            duas: in prima determinat de personis quantum ad ipsarum distinctionem; in secunda
            quantum ad earum aequalitatem, 19 dist.: <quote xml:id="ta-l1d9q1-Qd1e105">nunc postquam coaeternitatem trium
              personarum pro modulo facultatis nostrae insinuavimus, jam de earumdem aequalitate
              aliquid eloqui superest</quote>. Prima in duas: in prima determinat de generatione
            filii, per quam distinguitur a patre; in secunda de processione spiritus sancti, per
            quam distinguitur ab utroque, 10 distinct.: <quote xml:id="ta-l1d9q1-Qd1e108">nunc vero post filii aeternitatem, de
              spiritu sancto (...) disseramus</quote>. Prima in duas: in prima asserit veritatem; in
            secunda excludit errorem, ibi: <quote xml:id="ta-l1d9q1-Qd1e111">sed contra hoc inquit haereticus</quote>. Est
            autem error Arii, qui posuit, generationem non esse ab aeterno: unde sequebatur quod per
            eam distinguitur filius a patre essentialiter. <quote xml:id="ta-l1d9q1-Qd1e115">Sed contra hoc inquit
              haereticus</quote>, haec pars dividitur in duas. In prima ponit errorem, et rationem
            erroris, quae talis est. Omne quod nascitur, aliquando non fuit; ad hoc enim nascitur ut
            sit. Sed filius est natus a patre. Ergo aliquando non fuit; et ita non est coaeternus
            patri. In secunda excludit, ibi: <quote xml:id="ta-l1d9q1-Qd1e118">qui hoc dicit, non intelligit etiam natum esse
              de Deo, sempiternum esse</quote>; et dividitur in tres partes: primo obviat per
            rationes Augustini; secundo per Ambrosii rationes, ibi: <quote xml:id="ta-l1d9q1-Qd1e121">eidem quoque Arianicae
              quaestioni Ambrosius in hunc modum respondet</quote>; tertio per rationes Hilarii,
            ibi: <quote xml:id="ta-l1d9q1-Qd1e124">et, ut ait Hilarius in 12 Lib. de Trinit., aliud est sine auctore semper
              esse aeternum, aliud patri, idest auctori, esse coaeternum</quote>. Circa primum duo
            facit: primo Augustinus solvit rationem, secundo improbat positionem, ibi: <quote xml:id="ta-l1d9q1-Qd1e127">item
              si Dei filius, inquit Augustinus, virtus et sapientia Dei est, nec unquam fuit Deus
              sine virtute et sapientia, coaeternus est ergo Deo patri filius</quote>. Solvit autem
            rationem interimendo hanc: omne quod natum est, aliquando non fuit; quod manifestatur
            per simile in corporalibus; quia splendor oritur ab igne, nec ignis est prius tempore
            quam splendor. Improbat autem positionem tali argumento. Christus est Dei virtus et
            sapientia, 1 Corinth., 1. Sed Deus pater nunquam fuit sine virtute et sapientia. Ergo
            Deus pater nunquam fuit sine filio. <quote xml:id="ta-l1d9q1-Qd1e130">Eidem quoque Arianicae quaestioni Ambrosius
              in hunc modum respondet</quote>. Hic excludit praedictum errorem per verba Ambrosii,
            et dividitur in duas: in prima excludendo errorem, astruit divinae generationis
            aeternitatem; in secunda inquirit quibus verbis aeternitas convenientius designetur,
            ibi: <quote xml:id="ta-l1d9q1-Qd1e134">hic quaeri potest (...) utrum debeat dici: filius semper gignitur vel semper
              genitus est, vel semper gignetur</quote>. Prima in duas: in prima probat positionem;
            secundo respondet ad rationem, ibi: <quote xml:id="ta-l1d9q1-Qd1e137">sed quaeris a me, inquit Ambrosius, quomodo
              si filius sit, non priorem habeat patrem</quote>. Improbat autem positionem duabus
            viis. Prima est per auctoritatem Isa. 43, 10: <quote xml:id="ta-l1d9q1-Qd1e140">ante me non est formatus Deus, et
              post me non erit</quote>; et patet in littera. Secunda est per rationem, ibi:
              <quote xml:id="ta-l1d9q1-Qd1e143">item dic, inquam, mihi, haeretice, fuitne quando omnipotens Deus pater non
              erat, et Deus erat?</quote> Et talis est. Quandocumque est pater, est filius. Si
            igitur non semper fuit filius, Deus omnipotens non semper fuit pater, et aliquando
            factus est pater. Hoc autem non potest esse sine sui mutatione. Ergo ipse mutatus est:
            quod haereticus non concessit. <quote xml:id="ta-l1d9q1-Qd1e146">Sed quaeris a me, inquit Ambrosius, quomodo si
              filius sit, non priorem habeat patrem</quote>. Hic solvit objectionem, et circa hoc
            duo facit: primo obviat, ostendendo incomprehensibilitatem divinae generationis; in
            secunda arguit Magister praesumptionem quorumdam nitentium comprehendere, et solvit
            auctoritatem quam pro se inducunt, ibi: <quote xml:id="ta-l1d9q1-Qd1e149">quidam tamen de ingenio suo praesumentes,
              dicunt illam generationem posse intelligi</quote>. Obviatio Ambrosii habet hunc modum.
            Illa probatio nihil valet quae non magis se habet ad unam partem quam ad aliam. Sed
            ratio haeretici innitebatur huic quod non poterat inveniri ab homine modus generationis
            divinae, si ponatur ab aeterno esse. Sed eadem dubitatio remanet, si ponatur non ab
            aeterno esse, quia generatio illa est inenarrabilis et incomprehensibilis. Ergo objectio
            haeretici nihil probat. <quote xml:id="ta-l1d9q1-Qd1e153">Hic quaeri potest (...) utrum debeat dici: filius semper
              gignitur, vel semper genitus est, vel semper gignetur</quote>. Hic ostendit quibus
            verbis aeternitas generationis designari debeat, et circa hoc quatuor facit: primo
            probat per auctoritatem Gregorii et Augustini, quod debet signari per verba praeteriti
            temporis, propter perfectionem ipsius; secundo inducit contrarietatem per verba
            Origenis, ibi: <quote xml:id="ta-l1d9q1-Qd1e156">Origenes vero super Hieremiam ait; tertio solvit</quote>, ibi:
              <quote xml:id="ta-l1d9q1-Qd1e159">sed ne tanti auctores sibi contradicere in re tanta videantur, illa verba
              Gregorii benigne interpretemur</quote>; quarto confirmat solutionem per verba Hilarii,
            ibi: <quote xml:id="ta-l1d9q1-Qd1e162">Hilarius quoque dicit filium natum ex patre</quote>; et ultimo concludit
            quaestionis veritatem, ibi: <quote xml:id="ta-l1d9q1-Qd1e165">dicamus ergo filium natum de patre ante tempora. Et,
              ut ait Hilarius in 12 Lib. de Trinit., aliud est sine auctore semper esse aeternum,
              aliud patri, idest auctori, esse coaeternum</quote>. Hic excludit errorem per verba
            Hilarii, et duo facit: primo improbat positionem; secundo solvit objectionem, ibi:
              <quote xml:id="ta-l1d9q1-Qd1e168">sed inquiet haereticus</quote>. Improbat autem hoc modo. Sicut pater se habet
            ad generationem, ita pater aeternus ad aeternam generationem. Sed Deus est pater
            aeternus, ut haeretici concedunt. Ergo et generatio qua generat, fuit semper, et ab
            aeterno. Sed ab aeterno generare est aeternum nasci. Ergo et filius ab aeterno est
            natus. Et per hoc etiam respondet ad rationem ipsorum, distinguendo hanc: omne quod
            natum est, coepit esse. Si enim intelligatur de eo quod nascitur a non semper gignente,
            sicut est in creaturis, verum est; si de eo quod nascitur a semper gignente, falsum est.
            Circa hanc partem quaeruntur duo: primo de distinctione filii a patre. Secundo de
            aeternitate. Circa primum duo quaeruntur: 1 utrum propter distinctionem possit dici
            filius alius a patre; 2 utrum pater et filius propter eamdem distinctionem possint dici
            plures aeterni.</p>
        </div>
        <div xml:id="ta-l1d9q1-Dd1e173" type="articulus">
          <head xml:id="ta-l1d9q1-Hd1e175">Articulus 1</head>
          <head xml:id="ta-l1d9q1-Hd1e178" type="questionTitle">Utrum filius sit alius a patre</head>

          <p xml:id="ta-l1d9q1-d1e181">Ad primum sic proceditur. Videtur quod filius non sit alius a patre. Alius enim,
            secundum Priscianum est relativum diversitatis substantiae. Sed pater et filius sunt
            unius substantiae. Ergo filius non potest dici alius a patre.</p>
          <p xml:id="ta-l1d9q1-d1e184">Item, unitas substantiae impedit quod filius non potest dici aliud esse a patre,
            propter diversitatem significatam per ly aliud. Sed alius et aliud non differunt nisi
            secundum modum significandi: quia alius masculine, aliud neutraliter significat. Cum
            igitur modus significandi non variet significationem, videtur quod nec etiam alius a
            patre dici possit.</p>
          <p xml:id="ta-l1d9q1-d1e187">Praeterea, si filius dicitur alius a patre, hoc non est nisi quia filius est a patre.
            Sed pater est a seipso. Ergo pater erit alius a seipso.</p>
          <p xml:id="ta-l1d9q1-d1e191">Praeterea, proprietas secundum Porphyrium, non facit alietatem, sed magis alteritatem.
            Pater autem non distinguitur a filio nisi per proprietatem relationis. Ergo pater non
            potest dici alius a filio, sed alter.</p>
          <p xml:id="ta-l1d9q1-d1e194">Contra, quaecumque distinguuntur realiter, unum eorum est alia res ab alio. Sed pater
            et filius, ut supra dictum est, dist. 2, quaest. unica, art. 5, distinguuntur realiter.
            Ergo pater est alia res a filio; et eodem modo potest dici esse alius a filio. Hoc etiam
            videtur per verbum Augustini in littera.</p>
          <p xml:id="ta-l1d9q1-d1e197">Respondeo dicendum, quod in divinis invenimus tria, scilicet essentiam, personam,
            proprietatem, quibus aptantur tria genera. Essentiae enim, quia communis est et
            indistincta, aptatur neutrum genus, quod est informe non importans sexus distinctionem.
            Personae vero, quae est distincta et significatur ut aliquid existens in natura divina,
            aptatur masculinum genus quod est genus distinctum, et non femininum propter
            imperfectionem. Proprietati autem, quae significatur per modum formae, aptatur genus
            femininum; sic etiam essentiae aptari potest, inquantum essentia significatur ut forma;
            et ideo propter unitatem essentiae non potest dici pater alius a filio, sed propter
            distinctionem personae dicitur alius. Istud autem videtur magis esse adaptatio, quam
            expressio proprietatis locutionis. Unde dicendum aliter, quod hoc contingit, quia
            neutrum genus substantivatur; et ideo importat diversitatem simpliciter et absolute,
            quae est diversitas essentiae; sed masculinum genus et femininum tenentur adjective;
            unde ponunt diversitatem circa terminos personales qui in locutione ponuntur, cum
            dicitur: <quote xml:id="ta-l1d9q1-Qd1e199">filius est alius a patre</quote>; et hoc explicabitur in solutionibus
            argumentorum.</p>
          <p xml:id="ta-l1d9q1-d1e203">Ad primum ergo dicendum, quod alius semper significat diversitatem substantiae. Sed
            substantia dicitur dupliciter: quandoque enim sumitur pro essentia, sicut est in usu
            Latinorum; quandoque pro supposito essentiae, vel pro re naturae primi praedicamenti,
            quae dicitur hypostasis apud Graecos; et hoc secundo modo non est eadem substantia
            patris et filii: quia sic substantia significat personam; et hac ratione potest dici
            alius.</p>
          <p xml:id="ta-l1d9q1-d1e206">Ad secundum dicendum, quod neutrum genus substantivatur, et non masculinum.
            Substantivum autem significationem suam habet absolutam; sed adjectivum ponit
            significationem suam circa subjectum. Quando autem aliquid dicitur absolute,
            intelligitur de eo quod simpliciter est, sicut ens, absolute dictum, significat
            substantiam; et ideo quia alietas essentiae est simpliciter alietas, ideo neutrum genus
            substantivatum importat alietatem essentiae. Sed genus masculinum, quia adjective
            tenetur, ponit alietatem circa suum subjectum. Unde si terminus personalis est suum
            substantivum, designat distinctionem personarum. Et ideo haec est vera: pater est alius
            a filio. Si autem sit terminus essentialis, designat diversitatem substantiae; unde haec
            est falsa: pater est alius Deus a filio. Et similiter neutrum adjective sumptum, quando
            adjungitur termino personali, importat alietatem personae, ut cum dicitur: pater est
            aliud suppositum a filio. Unde hoc non contingit ex variata significatione, sed ex eo
            quod alietas significata in masculino et neutro, non ad idem refertur.</p>
          <p xml:id="ta-l1d9q1-d1e209">Ad tertium dicendum, quod haec est impropria: pater est a se; et exponenda est per
            negationem; id est, non est ab alio. Ista autem est propria: filius est a patre. Unde
            non est simile.</p>
          <p xml:id="ta-l1d9q1-d1e213">Ad quartum dicendum, quod proprietas in divinis non tantum est proprietas, sed etiam
            subsistens: paternitas enim est ipse pater; et ideo proprietas facit alium magis
            proprie, quam alterum. De hoc tamen infra plenius habebitur, dist. 26, quaest. 2, art.
            2.</p>
        </div>
        <div xml:id="ta-l1d9q1-Dd1e217" type="articulus">
          <head xml:id="ta-l1d9q1-Hd1e219">Articulus 2</head>

          <head xml:id="ta-l1d9q1-Hd1e222" type="questionTitle">Utrum pater et filius possint dici plures aeterni</head>

          <p xml:id="ta-l1d9q1-d1e225">Ad secundum sic proceditur. Videtur quod pater et filius non possint dici plures
            aeterni, per id quod habetur in symbolo Athanasii: <quote xml:id="ta-l1d9q1-Qd1e227">et tamen non tres
              aeterni</quote>.</p>
          <p xml:id="ta-l1d9q1-d1e231">Praeterea, Augustinus: <quote xml:id="ta-l1d9q1-Qd1e233">quidquid in divinis ad se dicitur, singulariter de
              tribus, et non pluraliter praedicatur</quote>. Sed aeternus ad se dicitur: non enim
            est relativum. Ergo singulariter de tribus dicitur, et non pluraliter.</p>
          <p xml:id="ta-l1d9q1-d1e237">Praeterea, sicut una deitas est trium personarum, ita etiam est una aeternitas, cum
            aeternitas sit ipsa divina substantia. Sed non potest dici: pater et filius sunt plures
            dii; propter unitatem divinitatis. Ergo nec etiam propter unitatem aeternitatis potest
            dici: pater et filius sunt plures aeterni.</p>
          <p xml:id="ta-l1d9q1-d1e241">Sed contra est quod habetur in symbolo Athanasii, quod tres personae sunt sibi
            coaeternae. Si dicas, quod hoc est, quia Deus est substantivum, sed aeternus est
            adjectivum, et ideo aeternus recipit pluralem numerum, secundum numerum suppositorum.
            Contra, adjectivum significatur per modum accidentis. Sed in Deo non potest esse aliquod
            accidens, quia, sicut dicit Boetius, cetera praedicamenta cum in divinam venerint
            praedicationem mutantur in substantiam. Ergo non potest ibi esse adjectivum.</p>
          <p xml:id="ta-l1d9q1-d1e244">Praeterea, adjectivum trahit numerum a substantivo. Sed aeternus est adjectivum. Cum
            ergo pater et filius sint plures quidam, videtur quod debeant dici aeterni.</p>
          <p xml:id="ta-l1d9q1-d1e247">Respondeo dicendum, quod haec est differentia inter adjectiva et substantiva: quia
            substantiva significant per modum substantiae, et ideo significant rem suam absolute; et
            ideo substantivum non dicitur in plurali numero, nisi formatio sua numeretur; adjectivum
            autem significat per modum accidentis, quod non habet esse absolutum, nec unitatem: sed
            esse suum et unitas sua dependet ex eo cui inhaeret. Unde etiam non multiplicatur
            secundum numerum per divisionem alicujus quod sit pars sui, sicut species substantiarum
            multiplicantur per individua, secundum divisionem materiae. Sed accidens multiplicatur
            secundum divisionem subjecti in quo est; unde haec albedo est alia ab illa, inquantum
            haec est hujus, et illa illius; et ideo adjectivum non habet numerum pluralem, nisi ex
            parte suppositorum. Dicendum igitur, quod omnes termini significantes substantiam per
            modum substantiae, sicut sunt substantiva, non praedicantur in plurali de tribus
            personis, eo quod formatio significata, scilicet ipsa essentia divina, non dividitur.
            Termini vero significantes substantiam adjective per modum inhaerentis, vel assequentis
            substantiam, ut dicit Damascenus, praedicantur in plurali de tribus personis, propter
            pluralitatem suppositorum. Sed tamen in talibus terminis, qui significant substantiam
            adjective, est ordo. Quaedam enim significant ut inhaerenter, non significantes
            substantiam quantum ad modum significandi quem grammatici considerant dicentes, nomen
            significare substantiam cum qualitate, sicut verba et participia: et ista nullo modo
            debent praedicari in singulari, quia significant per modum actus, qui non significatur
            nisi ut inhaerens. Quaedam autem significant substantiam quantum ad modum consideratum a
            grammaticis, sicut nomina adjectiva. Omne enim nomen significat substantiam et
            qualitatem. Sed forma quae est qualitas, significat ut inhaerentem; et talia possunt
            magis praedicari singulariter, et praecipue quia possunt substantiari, sicut aeternus,
            et hujusmodi. Quando tamen talibus adjectivis additur per compositionem aliqua
            praepositio denotans habitudinem personae ad personam, magis trahuntur ad suppositum; et
            tunc nunquam debent praedicari in singulari, sed tantum in plurali, sicut
            coaeternus.</p>
          <p xml:id="ta-l1d9q1-d1e250">Dico igitur ad primum, quod si aeternus substantive sumatur, tunc praedicatur in
            singulari de tribus; et sic accipit Athanasius. Si adjective, tunc praedicatur
            pluraliter. Sed coaeternus semper debet pluraliter praedicari, propter habitudinem
            personae ad personam, quam importat.</p>
          <p xml:id="ta-l1d9q1-d1e253">Ad secundum dicendum, quod sicut dictum est, in corp. art., adjectiva non habent
            numerum ex seipsis, sed ex suis suppositis; et ideo aeternus, quamvis non numeretur ex
            seipso, quia absolutum est, tamen praedicatur in plurali propter pluralitatem
            suppositorum, quae relativa sunt.</p>
          <p xml:id="ta-l1d9q1-d1e256">Et per hoc patet solutio ad tertium: quia Deus non est adjectivum, ut recipiat numerum
            ab alio, sicut aeternus. Unde non posset pluraliter praedicari nisi propter pluralitatem
            suae formae: quam pluralitatem non est in Deo ponere.</p>
          <p xml:id="ta-l1d9q1-d1e260">Ad quartum dicendum, quod quamvis secundum rem non sit accidens in divinis, tamen
            quantum ad modum significandi potest aliquid ut adjacens significari, vel assequens
            substantiam; et inde sunt adjectiva in divinis.</p>
        </div>
      </div>
    </body>
  </text>
</TEI>