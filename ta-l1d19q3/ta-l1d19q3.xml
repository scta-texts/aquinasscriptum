<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 19, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 19, Quaestio 3</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
























































































































































































































































































































































































































































































































































































































































































































































































































































































































































































































































































































































































































































































































































































































































































































































































































      <div xml:id="starts-on"> </div>
    </front>
    <body>
      <div xml:id="ta-l1d19q3">
        <head xml:id="ta-l1d19q3-Hd1e3490">Librum I, Distinctio 19, Quaestio 3</head>
        <div xml:id="ta-l1d19q3-Dd1e3493">
          <head xml:id="ta-l1d19q3-Hd1e3495">Prooemium</head>
          <p xml:id="ta-l1d19q3-d1e3498">Deinde quaeritur de magnitudine; et circa hoc quaeruntur duo: 1 utrum magnitudo Deo
            conveniat, et quid sit; 2 de signo aequalitatis in magnitudine divinarum personarum,
            secundum quod in se esse dicuntur.</p>
        </div>
        <div xml:id="ta-l1d19q3-Dd1e3502" type="articulus">
          <head xml:id="ta-l1d19q3-Hd1e3504">Articulus 1</head>

          <head xml:id="ta-l1d19q3-Hd1e3507" type="questionTitle">Utrum magnitudo competat Deo</head>

          <p xml:id="ta-l1d19q3-d1e3510">Ad primum sic proceditur. Videtur quod magnitudo Deo non competat. Magnitudo enim est
            quaedam conditio materiae. Sed nulla conditio materialis de Deo dicitur, nisi
            metaphorice. Ergo videtur quod magnitudo Deo non conveniat nisi metaphorice.</p>
          <p xml:id="ta-l1d19q3-d1e3513">Praeterea, magnum et parvum ex opposito dividuntur. Sed, secundum philosophum, omne
            parvum est magnum sicut et omne paucum est multum, ut 10 Metaphys. dicit. Ergo videtur
            etiam quod omne magnum sit parvum. Sed Deus non est parvus. Ergo non est magnus.</p>
          <p xml:id="ta-l1d19q3-d1e3516">Item, magnitudo est quantitas continua. Sed in Deo non potest esse continuatio, cum sit
            simplex et indivisibilis. Ergo nec magnitudo.</p>
          <p xml:id="ta-l1d19q3-d1e3520">Si dicas, quod in Deo est quantitas virtutis secundum quam dicitur magnus; contra Deus
            secundum virtutem suam dicitur potens. Sed hic dividitur potentia contra magnitudinem.
            Ergo non intelligitur de magnitudine virtutis.</p>
          <p xml:id="ta-l1d19q3-d1e3523">Contra est quod dicitur in Psalm. 146, 5: <quote xml:id="ta-l1d19q3-Qd1e3525">magnus Deus et magna virtus
              ejus</quote>.</p>
          <p xml:id="ta-l1d19q3-d1e3529">Respondeo dicendum, quod in Deo non potest esse quantitas nisi virtutis; et cum
            aequalitas attendatur secundum aliquam speciem quantitatis, aequalitas non erit nisi
            secundum virtutem. Virtus autem, secundum philosophum est ultimum in re de potentia.
            Unde etiam dicitur in 7 Physic., quod virtus est perfectio quaedam, et tunc unumquodque
            perfectum est quando attingit propriam virtutem. Omnibus igitur illis modis quibus
            contingit pertingere ad ultimum est considerare virtutem rei. Hoc autem contingit
            tripliciter: primo in operationibus, in quibus contingit gradus perfectionis inveniri.
            Unde dicitur habere virtutem ad operandum quod attingit completam operationem, prout
            dicitur 2 Ethic., quod virtus est quae bonum facit habentem, et opus ejus bonum reddit.
            Secundo etiam respectu ipsius esse rei, secundum quod etiam philosophus dicit, quod
            aliquid habet virtutem ut semper sit. Item secundum plenitudinem perfectionis respectu
            ipsius entis, secundum quod attingit ultimum naturae suae. Unde etiam virtus circuli
            dicitur, secundum philosophum, quando attingit complete definitionem suam. Si igitur
            virtus divina consideretur secundum perfectionem ad opus, erit virtus potentiae
            operativae. Si autem consideretur perfectio quantum ad ipsum esse divinum, virtus ejus
            erit aeternitas. Si autem consideretur quantum ad complementum perfectionis ipsius
            naturae divinae, erit magnitudo. Quod patet ex hoc quod ipse probat aequalitatem in
            magnitudine ex hoc quod tota plenitudo naturae patris est in filio; secundum quem etiam
            modum Augustinus dicit, quod in his quae non mole magna sunt, idem est majus esse quod
            melius; secundum quod etiam dicimus aliquem hominem esse magnum, qui est perfectus in
            scientia et virtute. Et sicut omnipotentiae suae virtute omnes potentias operativas
            fundat et in eis operatur; ita per virtutem aeternitatis suae instituit et firmat omnem
            durationem et per virtutem magnitudinis suae omnia implet et continet.</p>
          <p xml:id="ta-l1d19q3-d1e3532">Ad primum igitur dicendum, quod magnitudo secundum rationem generis sui, quod est
            quantitas, est conditio materiae; et secundum hoc non praedicatur de Deo, sed secundum
            rationem differentiae suae; quae consistit in ratione completionis, prout dicimus
            aliquem ex parvo fieri magnum, quando attingit completam quantitatem.</p>
          <p xml:id="ta-l1d19q3-d1e3535">Ad secundum dicendum, quod quantitas continua dividitur in infinitum, sed non in
            infinitum augetur; et ideo ratione divisionis infinitae quodlibet parvum potest habere
            minus, in cujus respectu videtur magnum; sed tamen non quolibet magno est aliquod majus,
            respectu cujus possit dici minus, sicut patet in quantitate caeli. Nihilominus tamen si
            magnum et parvum non dicatur secundum relationem, sed absolute, prout consideratur,
            quantitas determinata ad aliquam speciem, sic quamvis quodlibet minus sit majus, non
            tamen quodlibet minus est parvum, nec quodlibet majus est magnum, ut dicit philosophus.
            Nihilominus tamen sciendum quod Deus sicut dicitur magnus, ita etiam dicitur parvus, ut
            dicit Dionysius, et accipit parvum pro subtili, secundum quod ipse penetrat omnia, etiam
            profundas cogitationes, et secundum quod dicitur quod principia sunt parva quantitate et
            magna virtute.</p>
          <p xml:id="ta-l1d19q3-d1e3538">Ad tertium dicendum, quod continuitas sequitur magnitudinem dimensivam, non autem
            magnitudinem virtutis, quae sola debet in Deo intelligi.</p>
          <p xml:id="ta-l1d19q3-d1e3542">Ad quartum patet jam solutio per ea quae dicta sunt, in corp. art.; quia virtus non
            tantum dicitur respectu operationis secundum quod hic accipitur potentia, sed etiam
            aliis modis, ut dictum est, ubi supra.</p>
        </div>
        <div xml:id="ta-l1d19q3-Dd1e3546" type="articulus">
          <head xml:id="ta-l1d19q3-Hd1e3548">Articulus 2</head>

          <head xml:id="ta-l1d19q3-Hd1e3551" type="questionTitle">Utrum pater sit in filio et e converso</head>

          <p xml:id="ta-l1d19q3-d1e3554">Ad secundum sic proceditur. Videtur quod pater non sit in filio nec e converso.
            Philosophus enim assignat octo modos essendi in, quorum nullus potest aptari ad hoc quod
            pater in filio esse dicatur vel e converso. Neque enim est sicut totum in partibus neque
            sicut e converso, neque sicut genus in speciebus neque sicut e converso, neque sicut in
            loco, neque sicut forma in materia, neque sicut in movente, sicut regnum est in rege;
            neque sicut in fine optimo, ut de facili potest probari. Ergo pater non est in
            filio.</p>
          <p xml:id="ta-l1d19q3-d1e3557">Praeterea, eorum quorum unum est apud alterum, ut distinctum ab ipso, unum non est in
            altero. Sed filius est apud patrem, ut dicitur Joan. 1: <quote xml:id="ta-l1d19q3-Qd1e3559">et verbum erat apud
              Deum</quote>. Ergo videtur quod pater non sit in filio, nec e converso.</p>
          <p xml:id="ta-l1d19q3-d1e3563">Item, in divinis non est nisi relatio originis. Sed haec praepositio in importat
            aliquam habitudinem. Ergo in divinis non potest importare nisi relationem originis. Sed
            non eamdem relationem habet filius ad patrem et pater ad filium. Ergo vel non uterque
            est in altero, vel non eodem modo.</p>
          <p xml:id="ta-l1d19q3-d1e3567">Contra, ubicumque est essentia patris, est pater. Sed tota essentia patris est in filio
            et e converso. Ergo pater est in filio et e converso.</p>
          <p xml:id="ta-l1d19q3-d1e3570">Praeterea, in uno relativorum intelligitur aliud. Sed pater et filius sunt relativa.
            Ergo videtur quod pater sit in filio et e converso.</p>
          <p xml:id="ta-l1d19q3-d1e3573">Respondeo dicendum, quod in divinis personis est duo considerare: scilicet essentiam
            quae est una et eadem, et relationes quibus distinguuntur; et secundum utrumque pater
            dicitur esse in filio et e converso, secundum diversorum assignationes. Secundum enim
            tres doctores, qui in littera inducuntur, scilicet Augustinum, Hilarium, Ambrosium, hoc
            dicitur propter essentiae unitatem, quia essentia patris est in filio et pater non
            deserit naturam suam; unde ubi est natura sua, ibi est ipse, sicut patuit etiam ex
            verbis Hilarii supra, dist. 5, inductis. Sed secundum Damascenum, hoc intelligitur
            secundum rationem relationis, prout in uno relativorum intelligitur aliud.</p>
          <p xml:id="ta-l1d19q3-d1e3576">Ad primum igitur dicendum, quod stricte accipiendo, non omnes modi quibus aliquid est
            in aliquo, continentur in illis octo, nisi per quamdam similitudinis reductionem; sicut
            esse in tempore reducitur ad illum modum quo aliquid dicitur esse in loco, quia utrumque
            est sicut mensuratum in mensura; sic etiam per quamdam similitudinem ille modus potest
            reduci ad aliquem illorum. Si enim hoc accipiatur quantum ad unitatem essentiae, tunc
            pater dicitur esse in filio propter hoc quod essentia patris in filio est. Unde ad illum
            modum reducitur ad quem reduceretur si essentia in filio esse diceretur. Hoc autem est
            per modum quo natura communis est in aliquo supposito, et reducitur ad illum modum quo
            genus est in specie; quamvis in divinis non sit genus et species, ut infra, distin. 25,
            quaest. unic., art. 3, patebit. Si autem accipiatur quantum ad relationem, tunc
            reducetur ad illum modum quo aliquid est in aliquo sicut in principio movente et
            efficiente; quamvis enim pater non sit principium efficiens filii, tamen est originans
            ipsum. Unde filius est in patre sicut originatum in originante, et e converso pater in
            filio sicut originans in originato. Sed adhuc magis proprie dicitur in divinis filius in
            patre, etiam ex parte relationis, quam in humanis; quia filius ex ipsa relatione est
            persona subsistens; sua enim relatio est sua personalitas, quod in aliis rebus non
            contingit.</p>
          <p xml:id="ta-l1d19q3-d1e3579">Ad secundum dicendum, quod una persona dicitur esse apud aliam ratione distinctionis;
            sed dicitur esse in alia vel quantum ad essentiam, vel quantum ad intellectum
            relationum, quia in una intelligitur alia, quamvis unum relativum ab altero sit
            distinctum.</p>
          <p xml:id="ta-l1d19q3-d1e3582">Ad tertium dicendum, quod si accipiatur pater esse in filio propter unitatem essentiae,
            eodem modo est pater in filio et filius in patre: et tunc haec praepositio in non
            importabit aliquam relationem realem, sed tantum relationem rationis, qualis est inter
            essentiam et personam, secundum quam essentia dicitur esse in persona. Si autem hoc
            accipiatur ex parte relationis, tunc est alius modus, ut dictum est, in Resp. ad primum,
            secundum diversam habitudinem patris ad filium et filii ad patrem.</p>
        </div>
        <div xml:id="ta-l1d19q3-Dd1e3586">
          <head xml:id="ta-l1d19q3-Hd1e3588">Expositio textus</head>
          <p xml:id="ta-l1d19q3-d1e3591"><quote xml:id="ta-l1d19q3-Qd1e3592">In generationem et generationem anni tui</quote>. Aeternitas per annos Dei
            intelligitur, non propter sui multitudinem, cum sit una et simplex, sed inquantum
            virtute comprehendere potest magnam multitudinem inferioris mensurae, quae divisibilis
            est. Sicut etiam dicimus, ante mundum tempus fuisse, non quidem in re, sed secundum
            imaginationem, prout imaginamur tempori (quod cum mundo incepit) possibilem fuisse
            additionem fieri ex parte ante, quae additio tota sub aeternitate continetur.
              <quote xml:id="ta-l1d19q3-Qd1e3595">Confitemur divinitatis naturam omnem perfecte esse in singula suarum
              hypostaseon</quote>, idest totam et perfectam, et simile in sequentibus accipiendum
            est. <quote xml:id="ta-l1d19q3-Qd1e3598">Nec exemplum aliquod rebus divinis comparatio humana praestabit</quote>.
            Verum est, quod sufficienter divina demonstret: quia in qualibet similitudine invenitur
            major dissimilitudo, ut supra, 2 distin., dictum est. <quote xml:id="ta-l1d19q3-Qd1e3601">Sed quod non intelligibile
              est homini, Deo possibile est</quote>. Cum enim divina natura et virtus, quae infinita
            est, nostrum intellectum excedat, nihil quod intelligere possimus, est quod Deus facere
            non possit; sed multa quae intelligere non possumus, facere potest, et in ipso esse
            possunt et sunt; non enim in eo potest esse aliquid quod non sit, nec est aliquid quod
            non esse possit: quia mutabilis esset, si sibi aliquid posset addi vel subtrahi.
              <quote xml:id="ta-l1d19q3-Qd1e3604">Id divinae veritatis ratio consequatur</quote>; quasi dicat: sufficiat nobis ad
            credendum, quasi ratio vel medium probans, divina veritas, ex qua nobis sacra Scriptura
            tradita est; quamvis ex rerum naturis ratio sumpta dissentire videatur. <quote xml:id="ta-l1d19q3-Qd1e3607">Patrem
              igitur in filio et filium in patre esse</quote>. Sic construe, patrem esse in filio,
            et filium in patre. <quote xml:id="ta-l1d19q3-Qd1e3611">Perfecta plenitudo divinitatis in utroque est</quote>; idest,
            ex hoc quod plena divinitas in utroque est, sequitur quod pater sit in filio, et e
            converso: quod probat consequenter cum dicit: <quote xml:id="ta-l1d19q3-Qd1e3614">quia plenitudo divinitatis est in
              filio, quod in patre est, hoc et in filio est</quote>. Et ratio sua talis est.
            Plenitudo divinitatis in utroque ostendit quod quidquid est in uno, est in alio; quia si
            uni deesset quod alter haberet, neuter perfectus esset: quia dans deitatem, daret partem
            substantiae suae; et ita uterque, scilicet pater dans et filius recipiens, haberet
            terminum deitatis. Et ita patet quod nisi totum quod unus habet, alter accipiat,
            plenitudo divinitatis in utroque esse non potest. Sed ad hoc quod est totum quod est in
            patre esse in filio, sequitur patrem esse in filio: quia ubicumque est tota natura
            patris, ibi est pater. Ergo ad plenitudinem deitatis in utroque, sequitur patrem esse in
            filio, et e converso. Similiter etiam construendum est hoc quod dicit: <quote xml:id="ta-l1d19q3-Qd1e3617">quia
              plenitudo deitatis in filio est, quod in patre est, hoc et in filio est</quote>; idest
            ad plenitudinem deitatis hoc sequitur. <quote xml:id="ta-l1d19q3-Qd1e3620">Nec eadem nativitas</quote>: quia nihil a
            seipso nascitur: <quote xml:id="ta-l1d19q3-Qd1e3623">nec aliud esse permittit</quote>; quia nihil nascitur ex aliquo
            vivo, nisi ad minus eamdem naturam in specie accipiat hoc modo ut nomen filiationis
            consequatur. Unde cum divina natura non possit multiplicari in diversa secundum numerum,
            eo quod est immaterialis, restat ut eamdem numero naturam accipiat: et ita aliud non
            est, sed alius. <quote xml:id="ta-l1d19q3-Qd1e3626">Non per duplicem convenientium generum conjunctionem</quote>,
            sicut conjunguntur alia similia in genere, ut equus et asinus, ut procreetur nova
            species: <quote xml:id="ta-l1d19q3-Qd1e3630">nec per insitam capacioris substantiae naturam</quote>, sicut in arbore
            inseritur ramus alterius arboris: <quote xml:id="ta-l1d19q3-Qd1e3633">sed per naturae unitam similitudinem</quote>,
            idest convenientiam in una natura secundum numerum. Si enim in una natura secundum
            speciem tantum esset convenientia, diceretur similitudo, sed non unitas. <quote xml:id="ta-l1d19q3-Qd1e3636">Per
              necessitatem vivae naturae</quote>, idest filii, qui est vivens natura: <quote xml:id="ta-l1d19q3-Qd1e3639">ex
              vivente natura</quote>, patre, qui est vivens natura: <quote xml:id="ta-l1d19q3-Qd1e3642">dum res</quote>, scilicet
            essentialis, <quote xml:id="ta-l1d19q3-Qd1e3645">non differt, dum naturam Dei non degenerat nativitas</quote>, sicut
            est quando propter indispositionem materiae non recipitur species agentis completa in
            patiente, sed degenerat in aliud genus.</p>
        </div>
      </div>
    </body>
  </text>
</TEI>