<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 21, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 21, Quaestio 2</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="380a"/>
      </div>
    </front>
    <body>
      <div xml:id="ta-l4d21q2">
        <head xml:id="ta-l4d21q2-Hd1e97">Quaestio 2</head>
        <div xml:id="ta-l4d21q2-Dd1e100">
          <head xml:id="ta-l4d21q2-Hd1e102">Prooemium</head>
          <p xml:id="ta-l4d21q2-d1e105">Deinde quaeritur de confessione generali; et circa hoc quaeruntur tria: 1 utrum virtute
            confessionis generalis venialia deleantur quo ad culpam; 2 utrum peccata mortalia
            oblita; 3 utrum aliquis possit licite confiteri peccata quae non fecit.</p>

        </div>
        <div xml:id="ta-l4d21q2-Dd1e109" type="articulus">
          <head xml:id="ta-l4d21q2-Hd1e111">Articulus 1</head>

          <head xml:id="ta-l4d21q2-Hd1e114" type="question-title">Utrum per confessionem generalem, quae fit in completorio et
            prima, dimittantur venialia</head>

          <p xml:id="ta-l4d21q2-d1e117">Ad primum sic proceditur. Videtur quod per confessionem generalem, quae fit in
            completorio et prima, non dimittantur venialia. Confessio enim qua dimittuntur peccata,
            est quoddam sacramentale. Sed illa generalis confessio non est sacramentalis, quia
            potest fieri etiam non sacerdoti. Ergo non valet ad peccatorum venialium
            dimissionem.</p>
          <p xml:id="ta-l4d21q2-d1e120">Praeterea, confessio per hoc ordinatur ad peccatorum dimissionem, inquantum per eam
            peccata confitentis manifestant. Sed post confessionem generalem ita remanent occulta
            peccata confitentis respectu ejus cui fit confessio, sicut et prius; tum quia quandoque
            ille cui fit confessio, non potest distinguere voces singulorum, quando plures simul
            generalem confessionem faciunt; tum quia in illis generalibus quae in confessione
            generali dicuntur, non est aliquis qui non peccet. Ergo confessio generalis non valet ad
            dimissionem venialium.</p>
          <p xml:id="ta-l4d21q2-d1e123">Praeterea, contritio directius ordinatur ad remissionem culpae quam confessio. Sed
            contritio generalis non sufficit ad remissionem venialium; quia quandoque cum generali
            contritione simul stat habitualis placentia alicujus venialis. Ergo multo minus
            confessio generalis peccata venialia quo ad culpam delet.</p>
          <p xml:id="ta-l4d21q2-d1e127">Praeterea, <quote xml:id="ta-l4d21q2-Qd1e129">si dixerimus, quod peccatum non habemus, nos ipsos seducimus</quote>,
            ut dicitur 1 Joan. 1, 8. Sed aliqui qui non habent peccata mortalia, frequenter
            confessionem generalem faciunt. Si ergo talis confessio sufficit ad delendum venialia,
            frequenter sunt sine peccato aliquo; quod videtur esse contra auctoritatem inductam.</p>
          <p xml:id="ta-l4d21q2-d1e133">Sed contra, nihil in Ecclesia frustra agitur. Sed post generalem confessionem sequitur
            secundum usum Ecclesiae, oratio, qua sacerdos dimissionem peccatorum confitentibus
            precatur. Ergo confessio generalis valet ad dimissionem peccatorum saltem venialium.</p>
          <p xml:id="ta-l4d21q2-d1e136">Praeterea, sacerdos accedens ad Missam celebrandam, confessionem generalem facit, ut
            purius accedat. Sed hoc non esset, si talis confessio non purgaret. Ergo purgat saltem a
            peccatis venialibus.</p>
          <p xml:id="ta-l4d21q2-d1e139">Respondeo dicendum, quod ista est ratio quare per infusionem gratiae et caritatis
            peccata venialia non dimittantur, quia non opponuntur caritati quantum ad habitum, sed
            magis quantum ad actum ejus, quem impediunt vel retardant; et ideo, quando actus
            caritatis contra venialia dirigitur, ea quasi suo contrario delet. Nec oportet quod
            contra singulum eorum actus caritatis feratur ad eorum deletionem; quia nullum eorum de
            se habet specialem rationem qua caritati aliquo modo contrarietur, sicut est de peccatis
            mortalibus; sed omnia secundum unam rationem disponunt ad contrarium caritatis,
            inquantum nimis temporalibus rebus inhaeretur. Unde cum confessio generalis sit actus ex
            caritate procedens in eo qui caritatem habet, in venialia directus; constat quod valet
            ad venialium peccatorum dimissionem quantum ad culpam, et quandoque quantum ad poenam;
            tanta potest devotio confitentis adesse.</p>
          <p xml:id="ta-l4d21q2-d1e142">Ad primum ergo dicendum, quod confessio generalis quandoque est sacramentalis, et
            quandoque non. Sacramentalis quidem est, quando aliquis in secreto sacerdoti confitetur
            quaedam quae meminit, et alia venialia in generali; et tunc illa generalis confessio ex
            quatuor habet quod valeat ad remissionem venialium, quantum ad culpam, et etiam poenam,
            vel in parte vel in toto: scilicet ex contritione confitentis, ex humilitate
            confessionis, ex oratione sacerdotis, inquantum est quaedam persona; ex vi clavium.
            Quando autem fit publice coram multis et cum multis in Ecclesia, non est sacramentalis;
            unde tunc habet efficaciam ex tribus primis, et non ex quarto; et propter hoc etiam non
            subjungitur in prima et completorio absolutio, nec satisfactionis injunctio, sed solum
            oratio misereatur.</p>
          <p xml:id="ta-l4d21q2-d1e145">Ad secundum dicendum, quod ratio illa procedit de confessione sacramentali, quae
            judicium sacerdotis expectat; et ideo requiritur aliqualis peccatorum manifestatio.</p>
          <p xml:id="ta-l4d21q2-d1e149">Ad tertium dicendum, quod contritio generalis sufficit ad peccatorum venialium
            dimissionem quo ad culpam; sed illud quod habitu retinetur in affectu, excluditur ab
            illa generalitate; unde illud non deletur per talem contritionem, neque etiam per
            generalem confessionem.</p>
          <p xml:id="ta-l4d21q2-d1e152">Ad quartum dicendum, quod non fuit intentio apostoli dicere, quod non sit aliquod
            momentum in quo homo non sit sine peccato quo ad culpam; sed quia ista vita a nullo sine
            peccato agitur; et quia etiam dimissa culpa reatus aliquis manet.</p>

        </div>
        <div xml:id="ta-l4d21q2-Dd1e156" type="articulus">
          <head xml:id="ta-l4d21q2-Hd1e158">Articulus 2</head>

          <head xml:id="ta-l4d21q2-Hd1e161" type="question-title">Utrum confessio generalis sufficiat ad delendum peccata
            mortalia oblita</head>

          <p xml:id="ta-l4d21q2-d1e164">Ad secundum sic proceditur. Videtur quod confessio generalis non sufficiat ad delendum
            peccata mortalia oblita. Peccatum enim quod per confessionem deletum est, non est
            necesse iterum confiteri. Si ergo peccata oblita per confessionem generalem
            dimitterentur, non esset necessarium quod cum ad notitiam redeunt, aliquis ea
            confiteretur.</p>
          <p xml:id="ta-l4d21q2-d1e167">Praeterea, quicumque non est conscius alicujus peccati; vel non habet peccatum, vel est
            oblitus sui peccati. Si ergo per generalem confessionem factam peccata oblita mortalia
            dimittuntur; quicumque non est sibi conscius de aliquo peccato mortali, quandocumque
            generalem confessionem facit, potest esse certus quod sit immunis a peccato mortali;
            quod est contra apostolum 1 Corinth. 4, 4: <quote xml:id="ta-l4d21q2-Qd1e169" source="http://scta.info/resource/Icor4_4@1-11">nihil mihi conscius sum, sed non in
              hoc justificatus sum</quote>.</p>
          <p xml:id="ta-l4d21q2-d1e173">Praeterea, nullus ex negligentia reportat commodum. Sed non potest esse sine
            negligentia quod aliquis peccatum mortale obliviscatur antequam ei dimittatur. Ergo non
            reportat ex hoc tale commodum, quod sine speciali confessione de peccato ei
            dimittatur.</p>
          <p xml:id="ta-l4d21q2-d1e177">Praeterea, magis est elongatum a cognitione confitentis illud quod est omnino
            ignoratum, quam illud cujus est oblitus. Sed peccata per ignorantiam commissa generalis
            confessio non delet; quia tunc, haeretici qui nesciunt aliqua peccata, in quibus sunt,
            esse peccata, aut etiam aliqui simplices, per generalem confessionem absolverentur; quod
            falsum est. Ergo generalis confessio non tollit peccata oblita.</p>
          <p xml:id="ta-l4d21q2-d1e180">Sed contra, Psalm. 33, 6: <quote xml:id="ta-l4d21q2-Qd1e182" source="http://scta.info/resource/ps33_6@1-10">accedite ad eum, et illuminamini, et facies vestrae
              non confundentur</quote>. Sed ille qui confitetur omnia quae scit, accedit ad Deum
            quantum potest; plus autem ab eo requiri non potest. Ergo non confunditur, ut repulsam
            patiatur; sed veniam consequitur.</p>
          <p xml:id="ta-l4d21q2-d1e186">Praeterea, ille qui confitetur, veniam consequitur, nisi sit fictus. Sed ille qui
            confitetur omnia peccata quae in memoria habet, et oblitus est aliquorum, non ex hoc est
            fictus; quia ignorantiam facti patitur, quae a peccato excusat. Ergo veniam consequitur,
            et sic peccata oblita sibi relaxantur; cum impium sit a Deo dimidiam sperare veniam, ut
            supra, dist. 15, Magister dicit.</p>
          <p xml:id="ta-l4d21q2-d1e189">Respondeo dicendum, quod confessio operatur praesupposita contritione, quae culpam
            delet; et sic ordinatur confessio directe ad dimissionem poenae; quod quidem facit et ex
            erubescentia quam habet, et ex vi clavium, cui se confitens subjicit. Contingit autem
            quandoque quod per contritionem praecedentem peccatum aliquod deletum est quo ad culpam
            sive in generali, si ejus tunc memoria non habeatur, sive in speciali; et tamen ante
            confessionem aliquis illius peccati oblitus est; et tunc confessio generalis
            sacramentalis operatur ad dimissionem poenae ex vi clavium, quibus se confitens
            subjicit, nullum obstaculum, quantum in ipso est, ponens. Sed ex illa parte qua
            erubescentia confessionis peccati poenam minuebat, poena ipsius, de qua quis specialiter
            coram sacerdote non erubuit, non est diminuta.</p>
          <p xml:id="ta-l4d21q2-d1e192">Ad primum ergo dicendum, quod in sacramentali confessione non solum requiritur
            absolutio, sed judicium sacerdotis satisfactionem imponentis expectatur; et ideo quamvis
            iste absolutione sit functus, tamen tenetur confiteri, ut suppleatur quod defuit
            sacramentali confessioni.</p>
          <p xml:id="ta-l4d21q2-d1e195">Ad secundum dicendum, quod confessio non operatur, ut dictum est, nisi contritione
            praesupposita; de qua quando vera fuerit, non potest aliquis scire, sicut nec scire
            potest an gratiam habeat, per certitudinem. Et ideo sciri non potest, utrum per
            confessionem generalem sit sibi peccatum oblitum dimissum per certitudinem; quamvis
            possit per conjecturas aliquas aestimari, de quibus supra, dist. 9, dictum est.</p>
          <p xml:id="ta-l4d21q2-d1e199">Ad tertium dicendum, quod iste non reportat commodum ex negligentia; quia non ita
            plenam remissionem consequitur, sicut alias consecutus fuisset; nec tantum meretur; et
            tenetur iterum confiteri, cum ad memoriam peccatum reduxit.</p>
          <p xml:id="ta-l4d21q2-d1e202">Ad quartum dicendum, quod ignorantia juris non excusat, quia ipsa peccatum est; sed
            ignorantia facti excusat. Unde aliquis de hoc quod non confitetur peccata quae nescit
            esse peccata propter ignorantiam juris divini, non excusatur a fictione; excusaretur
            autem, si nesciret ea esse peccata propter ignorantiam particularis circumstantiae, ut
            si cognovit alienam quam credidit esse suam. Sed oblivio de actu peccati habet
            ignorantiam facti; et ideo excusat a peccato fictionis in confessione, quod fructum
            absolutionis et confessionis impedit.</p>

        </div>
        <div xml:id="ta-l4d21q2-Dd1e206" type="articulus">
          <head xml:id="ta-l4d21q2-Hd1e208">Articulus 3</head>

          <head xml:id="ta-l4d21q2-Hd1e211" type="question-title">Utrum aliquis licite possit confiteri peccatum quod non
            habet</head>

          <p xml:id="ta-l4d21q2-d1e214">Ad tertium sic proceditur. Videtur quod aliquis licite possit confiteri peccatum quod
            non habet. Quia, sicut dicit Gregorius, bonarum mentium est ibi culpam agnoscere ubi
            culpa non est. Ergo ad bonam mentem pertinet ut de illis culpis se accuset quas non
            commisit.</p>
          <p xml:id="ta-l4d21q2-d1e217">Praeterea, aliquis per humilitatem se reputat deteriorem aliquo qui est manifestus
            peccator; et in hoc commendandus est. Sed quod corde quis aestimat, licet ore confiteri.
            Ergo licite potest se confiteri habere gravius peccatum quam habeat.</p>
          <p xml:id="ta-l4d21q2-d1e220">Praeterea, aliquis quandoque dubitat de aliquo peccato, utrum sit mortale vel veniale;
            et talis debet, ut videtur, de illo confiteri ut de mortali. Ergo aliquis debet
            confitere aliquod peccatum quod non habet.</p>
          <p xml:id="ta-l4d21q2-d1e224">Praeterea, satisfactio ex confessione ordinatur. Sed aliquis potest satisfacere de
            peccato quod non commisit. Ergo potest etiam confiteri peccatum quod non fecit.</p>
          <p xml:id="ta-l4d21q2-d1e227">Sed contra, quicumque dicit se fecisse quod non fecit, mentitur. Sed nullus in
            confessione mentiri debet, cum omne mendacium sit peccatum. Ergo nullus debet confiteri
            peccatum quod non fecit.</p>
          <p xml:id="ta-l4d21q2-d1e230">Praeterea, in judicio exteriori non debet aliquod crimen alicui impingi, quod non
            potest per testes idoneos probari. Sed testis in foro poenitentiae est conscientia. Ergo
            aliquis non debet se accusare de peccato quod conscientia sua non habet.</p>
          <p xml:id="ta-l4d21q2-d1e233">Respondeo dicendum, quod per confessionem debet poenitens se confessori suo
            manifestare. Ille autem qui aliud de se sacerdoti loquitur quam sua conscientia habeat,
            sive bonum, sive malum, non se sacerdoti manifestat, sed magis occultat; et ideo non est
            idonea confessio; sed ad hoc quod sit idonea requiritur quod os cordi concordet, ut
            solum hoc os accuset quod conscientia tenet.</p>
          <p xml:id="ta-l4d21q2-d1e236">Ad primum ergo dicendum, quod agnoscere culpam ubi non est, potest esse dupliciter. Uno
            modo ut intelligatur quantum ad substantiam actus; et sic non est verum; non enim ad
            bonam mentem pertinet, sed ad errantem, ut se actum aliquem commisisse cognoscat quem
            non commisit. Alio modo quantum ad conditionem actus; et sic verum est quod Gregorius
            dicit, quia justus in actu qui de se bonus videtur, formidat ne aliquis defectus ex
            parte sua fuerit; et sic dicitur Job 9, 28: <quote xml:id="ta-l4d21q2-Qd1e238" source="http://scta.info/resource/iob9_28@1-4">verebar omnia opera mea</quote>. Et
            ideo ad bonam mentem etiam pertinet ut hanc formidinem quam corde tenet, lingua
            accuset.</p>
          <p xml:id="ta-l4d21q2-d1e242">Et per hoc patet solutio ad secundum; quia justus qui est vere humilis, non reputat se
            deteriorem quantum ad perpetrationem actus qui sit pejor ex genere; sed timet ne in his
            quae bene agere videtur, per superbiam gravius delinquat.</p>
          <p xml:id="ta-l4d21q2-d1e246">Ad tertium dicendum, quod quando aliquis dubitat de aliquo peccato an sit mortale,
            tenetur illud confiteri dubitatione manente; quia qui aliquid committit vel omittit, in
            quo dubitat esse mortale peccatum, peccat mortaliter, discrimini se committens. Et
            similiter periculo se committit qui de hoc quod dubitat esse mortale, negligit
            confiteri. Non tamen debet asserere illud esse mortale, sed cum dubitatione loqui, et
            judicium sacerdotis expectare, cujus est discernere inter lepram et lepram.</p>
          <p xml:id="ta-l4d21q2-d1e249">Ad quartum dicendum, quod ex hoc quod homo satisfacit pro peccato quod non commisit,
            non incurrit mendacium, sicut cum quis confitetur peccatum quod non credit se fecisse.
            Si enim dicat peccatum quod non fecit, tamen credit se fecisse, non mentitur; et ideo
            non peccat si eo modo dicat sicut est in corde suo.</p>
        </div>
      </div>
    </body>
  </text>
</TEI>