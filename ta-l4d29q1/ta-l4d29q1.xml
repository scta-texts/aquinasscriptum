<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 29, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 29, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="461a"/>
      </div>
    </front>
    <body>
      <div xml:id="ta-l4d29q1">
        <head xml:id="ta-l4d29q1-Hd1e97">Librum IV, Distinctio 29, Quaestio 1</head>
        <div xml:id="ta-l4d29q1-Dd1e100">
          <head xml:id="ta-l4d29q1-Hd1e102">Prooemium</head>
          <p xml:id="ta-l4d29q1-d1e105">Postquam ostendit Magister quod consensus sit causa matrimonii, hic ostendit quibus
            impediatur consensus, ne matrimonium efficere possit; et dividitur in partes duas: in
            prima determinat de impedimento coactionis; in secunda de impedimento erroris, 30 dist.,
            ibi: <quote xml:id="ta-l4d29q1-Qd1e107">nec solum coactio impedit vel excludit consensum, sed etiam error</quote>.
            Prima in tres: in prima ostendit quod coactus consensus non facit matrimonium; in
            secunda ostendit quod si post coactionem liber consensus adveniat, matrimonium verum
            erit, ibi: <quote xml:id="ta-l4d29q1-Qd1e110">verumtamen qui inviti et coacte conjuncti sunt, si postea ab aliquo
              temporis spatio sine contradictione et querimonia cohabitaverint, facultate discedendi
              vel reclamandi habita, consentire videntur</quote>; in tertia, qualiter intelligendus
            sit aliquis consentire, ibi: <quote xml:id="ta-l4d29q1-Qd1e113">consentire autem probatur</quote>. Hic quaeruntur
            quatuor: 1 utrum aliquis consensus possit esse coactus; 2 utrum aliqua coactio cadat in
            constantem virum; 3 utrum consensus coactus faciat matrimonium; 4 utrum aliquis possit
            cogi a patre ad contrahendum matrimonium.</p>

        </div>
        <div xml:id="ta-l4d29q1-Dd1e118" type="articulus">
          <head xml:id="ta-l4d29q1-Hd1e120">Articulus 1</head>

          <head xml:id="ta-l4d29q1-Hd1e123" type="questionTitle">Utrum aliquis consensus possit esse coactus</head>

          <p xml:id="ta-l4d29q1-d1e126">Ad primum sic proceditur. Videtur quod nullus consensus possit esse coactus. Coactio
            enim in liberum arbitrium cadere non potest secundum aliquem statum ejus, ut in 2 Lib.,
            dist. 25, quaest. 1, art. 1, dictum est. Sed consensus est actus liberi arbitrii. Ergo
            non potest esse coactus.</p>
          <p xml:id="ta-l4d29q1-d1e129">Praeterea, violentum, quod est idem quod coactum, secundum philosophum, est cujus
            principium est extra, nil conferente vim passo. Sed consensus omnis principium est
            intra. Ergo nullus consensus potest esse coactus.</p>
          <p xml:id="ta-l4d29q1-d1e132">Praeterea, omne peccatum in consensu perficitur. Sed illud quo perficitur peccatum,
            cogi non potest; quia secundum Augustinum, nullus peccat in eo quod vitare non potest.
            Cum ergo vis a juristis definiatur esse majoris rei impetus, qui repelli non potest;
            videtur quod consensus esse non possit coactus vel violentus.</p>
          <p xml:id="ta-l4d29q1-d1e136">Praeterea, dominium libertati opponitur. Sed coactio ad dominium pertinet, ut patet in
            quadam definitione Tullii: dicit enim, quod vis est impetus dominantis retinens rem
            infra terminos alienos. Ergo vis in liberum arbitrium non cadit; et ita nec in
            consensum, qui est actus ejus.</p>
          <p xml:id="ta-l4d29q1-d1e139">Sed contra, illud quod esse non potest, non potest aliquid impedire. Sed coactio
            consensus impedit matrimonium, ut in littera dicitur. Ergo consensus potest cogi.</p>
          <p xml:id="ta-l4d29q1-d1e142">Praeterea, in matrimonio est quidam contractus. Sed in contractibus potest esse
            voluntas coacta; unde legislator in integrum restitutionem adjudicat, ratum non habens
            quod vi, sive metus causa, factum est. Ergo etiam in matrimonio potest esse consensus
            coactus.</p>
          <p xml:id="ta-l4d29q1-d1e145">Respondeo dicendum, quod duplex est coactio vel violentia. Una quae facit necessitatem
            absolutam; et tale violentum dicitur a philosopho violentum simpliciter; ut cum quis
            alium corporaliter impellit ad motum. Alia quae facit conditionatam necessitatem; et
            hanc vocat philosophus violentum mixtum; sicut cum quis projicit merces in mare, ne
            periclitetur; et in isto violento, quamvis hoc quod fit, non sit per se voluntarium,
            tamen consideratis circumstantiis hic et nunc voluntarium est. Et quia actus in
            particularibus sunt, ideo simpliciter voluntarium est, sed secundum quid involuntarium;
            unde haec violentia vel coactio potest esse in consensu, qui est actus voluntatis; non
            autem prima. Et quia haec coactio fit ex hoc quod timetur aliquod periculum imminens;
            ideo ista vis idem est quod metus, qui voluntatem cogit quodammodo; sed prima vis cadit
            etiam in corporalibus actibus. Et quia legislator non considerat solum interiores actus,
            sed magis exteriores, ideo per vim intelligit coactionem simpliciter; propter quod vim
            contra metum dividit. Sed nunc agitur de consensu interiori, in quem non cadit coactio
            seu vis, quae a metu distinguitur; et ideo, quantum ad propositum pertinet, idem est
            coactio quod metus. Est autem metus, secundum jurisperitos, <quote xml:id="ta-l4d29q1-Qd1e147">instantis vel futuri
              periculi causa, mentis trepidatio</quote>.</p>
          <p xml:id="ta-l4d29q1-d1e151">Et per hoc patet solutio ad objecta: nam primae rationes procedunt de coactione prima,
            secundae de secunda.</p>

        </div>
        <div xml:id="ta-l4d29q1-Dd1e155" type="articulus">
          <head xml:id="ta-l4d29q1-Hd1e157">Articulus 2</head>

          <head xml:id="ta-l4d29q1-Hd1e160" type="questionTitle">Utrum coactio metus cadat in constantem virum</head>

          <p xml:id="ta-l4d29q1-d1e163">Ad secundum sic proceditur. Videtur quod coactio metus non cadat in constantem virum.
            Quia de ratione constantis est quod non trepidet in periculis. Cum ergo metus sit
            trepidatio mentis ratione periculi imminentis, videtur quod non cogatur metu.</p>
          <p xml:id="ta-l4d29q1-d1e166">Praeterea, omnium terribilium finis est mors, secundum philosophum in 3 Ethic., quasi
            perfectissimum inter terribilia. Sed constantes non coguntur morte: quia fortis etiam
            pericula mortis sustinet. Ergo nullus metus cadit in constantem virum.</p>
          <p xml:id="ta-l4d29q1-d1e169">Praeterea, inter alia pericula praecipue timetur a bonis periculum famae. Sed timor
            infamiae non reputatur timor cadens in constantem virum; quia, ut dicit lex,
              <quote xml:id="ta-l4d29q1-Qd1e171">timor infamiae non continetur illo edicto quod metus causa factum est</quote>.
            Ergo nec aliquis alius metus cadit in constantem virum.</p>
          <p xml:id="ta-l4d29q1-d1e176">Praeterea, metus in eo qui metu cogitur, peccatum relinquit: quia facit eum promittere
            quod non vult solvere; et sic facit eum mentiri. Sed non est constantis aliquod etiam
            peccatum minimum pro aliquo timore facere. Ergo nullus metus cadit in constantem
            virum.</p>
          <p xml:id="ta-l4d29q1-d1e179">Sed contra, Abraham et Isaac constantes fuerunt. Sed in eis cecidit metus: quia ratione
            metus dixerunt uxores suas esse sibi sorores. Ergo metus potest cadere in constantem
            virum.</p>
          <p xml:id="ta-l4d29q1-d1e182">Praeterea, ubicumque est violentum mixtum, est aliquis metus cogens. Sed aliquis,
            quantumcumque constans, potest pati tale violentum: quia si sit in mari, merces projicit
            tempore naufragii. Ergo metus potest cadere in constantem virum.</p>
          <p xml:id="ta-l4d29q1-d1e185">Respondeo dicendum, quod cadere metum in aliquem, est aliquem metu cogi. Cogitur autem
            aliquis metu, quando aliquid facit quod alias non vellet, ad evitandum aliquid quod
            timet. In hoc autem constans ab inconstanti distinguitur quantum ad duo. Primo quantum
            ad qualitatem periculi quod timetur; quia constans sequitur rationem rectam, per quam
            scit quid prosit dimittendum vel faciendum. Semper autem minus malum vel majus bonum
            eligendum est; et ideo constans ad minus malum sustinendum cogitur metu majoris mali;
            non autem cogitur ad majus malum ut vitet minus malum. Sed inconstans cogitur ad majus
            malum propter metum minoris mali; sicut ad peccatum propter metum corporalis poenae. Sed
            pertinax e contrario non potest cogi etiam ad minus malum sustinendum vel faciendum, ut
            evitet majus malum; unde constans est medius inter inconstantem et pertinacem. Secundo
            differunt quo ad aestimationem periculi imminentis: quia constans non nisi ex forti
            aestimatione et probabili cogitur; sed inconstans ex levi. Proverb. 18, 1: <quote xml:id="ta-l4d29q1-Qd1e187">fugit
              impius nemine persequente</quote>.</p>
          <p xml:id="ta-l4d29q1-d1e191">Ad primum ergo dicendum, quod constans, sicut de forti philosophus dicit, intrepidus
            est, non quod omnino non timeat, sed quia non timet quae non oportet, vel ubi vel quando
            non oportet.</p>
          <p xml:id="ta-l4d29q1-d1e194">Ad secundum dicendum, quod peccata sunt maxima malorum; et ideo ad hoc nullo modo
            potest homo constans cogi; immo magis debet homo mori quam talia sustinere, ut etiam
            philosophus, in 3 Ethic., dicit. Sed quaedam damna corporalia sunt minora quibusdam
            aliis, quae sunt inter praecipua quae ad personam pertinent; sicut mors, verbera,
            dehonestatio per stuprum, et servitus; et ideo ex istis constans cogitur ad alia damna
            corporalia sustinenda; et haec continentur hoc versu: <quote xml:id="ta-l4d29q1-Qd1e196">stupri, sive status,
              verberis, atque necis</quote>. Nec differt, utrum haec pertineant ad personam
            propriam, vel uxoris, vel filiorum, aut aliorum hujusmodi.</p>
          <p xml:id="ta-l4d29q1-d1e201">Ad tertium dicendum, quod infamia quamvis sit magnum damnum, tamen ei de facili occurri
            potest; et ideo non reputatur cadens in constantem virum metus infamiae secundum
            jura.</p>
          <p xml:id="ta-l4d29q1-d1e204">Ad quartum dicendum, quod constans non cogitur ad mentiendum, quia tunc vult dare; sed
            tamen postea vult petere restitutionem, vel saltem judici denuntiare, si se promisit non
            petiturum restitutionem. Non potest autem promittere se non denuntiaturum, cum hoc sit
            contra bonum justitiae, ad quod cogi non potest, ut scilicet contra justitiam
            faciat.</p>

        </div>
        <div xml:id="ta-l4d29q1-Dd1e208" type="articulus">
          <head xml:id="ta-l4d29q1-Hd1e210">Articulus 3</head>

          <head xml:id="ta-l4d29q1-Hd1e213" type="questionTitle">Utrum consensus coactus tollat matrimonium</head>

          <div xml:id="ta-l4d29q1-Dd1e216">
            <head xml:id="ta-l4d29q1-Hd1e218">Quaestiuncula 1</head>
            <p xml:id="ta-l4d29q1-d1e221">Ad tertium sic proceditur. Videtur quod consensus coactus non tollat matrimonium.
              Quia sicut ad matrimonium requiritur consensus, ita ad Baptismum requiritur intentio.
              Sed coactus timore ad accipiendum Baptismum recipit sacramentum. Ergo et coactus ad
              consentiendum aliquo timore matrimonio obligatur.</p>
            <p xml:id="ta-l4d29q1-d1e224">Praeterea, violentum mixtum, secundum philosophum, plus habet de voluntario quam de
              involuntario. Sed non potest aliter consensus coactus esse nisi per violentum mixtum.
              Ergo non omnino excluditur voluntarium; et ita adhuc est matrimonium.</p>
            <p xml:id="ta-l4d29q1-d1e227">Praeterea, ei qui consentit in matrimonium coactus, consulendum videtur quod in
              matrimonio illo stet: quia speciem mali habet promittere et non solvere, a quo
              apostolus vult nos abstinere. Hoc autem non esset, si consensus coactus omnino
              matrimonium tolleret. Ergo et cetera.</p>
            <p xml:id="ta-l4d29q1-d1e230">Sed contra est quod decretalis dicit: <quote xml:id="ta-l4d29q1-Qd1e232">cum consensus locum non habeat ubi metus
                vel coactio intercedit, necesse est ut ubi communis consensus requiritur, coactionis
                materia repellatur</quote>. Sed in matrimonio requiritur communis consensus. Ergo et
              cetera.</p>
            <p xml:id="ta-l4d29q1-d1e237">Praeterea, matrimonium significat conjunctionem Christi ad Ecclesiam, quae fit
              secundum libertatem amoris. Ergo non potest fieri per coactum consensum.</p>

          </div>
          <div xml:id="ta-l4d29q1-Dd1e241">
            <head xml:id="ta-l4d29q1-Hd1e243">Quaestiuncula 2</head>
            <p xml:id="ta-l4d29q1-d1e246">Ulterius. Videtur quod consensus coactus saltem ex parte cogentis faciat matrimonium.
              Quia matrimonium est signum spiritualis conjunctionis. Sed spiritualis conjunctio,
              quae est per caritatem, potest esse ad eum qui non habet caritatem. Ergo et
              matrimonium ad eum qui non vult.</p>
            <p xml:id="ta-l4d29q1-d1e249">Praeterea, si illa quae fuit coacta, postmodum consentiat, erit verum matrimonium.
              Sed iste qui coegit primo, ex consensu illius non ligatur. Ergo ex primo consensu
              ligabatur matrimonio.</p>
            <p xml:id="ta-l4d29q1-d1e252">Sed contra, matrimonium est relatio aequiparantiae. Sed talis relatio est aequaliter
              in utroque. Ergo si sit impedimentum ex parte unius, non erit matrimonium ex parte
              alterius.</p>

          </div>
          <div xml:id="ta-l4d29q1-Dd1e256">
            <head xml:id="ta-l4d29q1-Hd1e258">Quaestiuncula 3</head>
            <p xml:id="ta-l4d29q1-d1e261">Ulterius. Videtur quod nec per consensum conditionatum fiat matrimonium. Quia quod
              sub conditione ponitur, non simpliciter enuntiatur. Sed in matrimonio oportet esse
              verba simpliciter exprimentia consensum. Ergo conditio alicujus consensus non facit
              matrimonium.</p>
            <p xml:id="ta-l4d29q1-d1e264">Praeterea, matrimonium debet esse certum. Sed ubi dicitur aliquid sub conditione,
              ponitur illud sub dubio. Ergo talis consensus non facit matrimonium.</p>
            <p xml:id="ta-l4d29q1-d1e267">Sed contra, in aliis contractibus fit obligatio sub conditione, et stat stante
              conditione. Ergo cum matrimonium sit contractus quidam, videtur quod possit fieri per
              conditionatum consensum.</p>
          </div>
          <div xml:id="ta-l4d29q1-Dd1e272">
            <head xml:id="ta-l4d29q1-Hd1e274">Quaestiuncula 1</head>
            <p xml:id="ta-l4d29q1-d1e277">Respondeo dicendum ad primam quaestionem, quod vinculum matrimonii perpetuum est;
              unde illud quod perpetuitati repugnat, tollit matrimonium. Metus autem qui cadit in
              constantem virum, perpetuitatem contractus tollit, quia potest peti restitutio in
              integrum: quia talis coactio metus qui cadit in constantem virum, tollit matrimonium,
              et non alia. Constans autem vir judicatur virtuosus, qui est mensura in omnibus
              operibus humanis, ut philosophus dicit in 3 Ethicor., cap. 9 vel 10. Quidam autem
              dicunt, quod si adsit consensus, quamvis coactus, interius est matrimonium quantum ad
              Deum, sed non quantum ad statum Ecclesiae, quae praesumit ibi non fuisse consensum
              interiorem propter metum. Sed hoc nihil est: quia Ecclesia non debet praesumere de
              aliquo peccatum quosque probetur. Peccavit autem, si dixit se consentire, et non
              consensit. Unde Ecclesia praesumit eum consensisse, sed judicat illum consensum
              extortum non esse sufficientem ad faciendum matrimonium.</p>
            <p xml:id="ta-l4d29q1-d1e280">Ad primum ergo dicendum, quod intentio non est causa efficiens sacramenti in
              Baptismo, sed solum eliciens actionem agentis; sed consensus est causa efficiens in
              matrimonio; et ideo non est simile.</p>
            <p xml:id="ta-l4d29q1-d1e283">Ad secundum dicendum, quod ad matrimonium non sufficit quodcumque voluntarium, sed
              voluntarium complete: quia debet esse perpetuum; et ideo per violentum mixtum
              impeditur.</p>
            <p xml:id="ta-l4d29q1-d1e286">Ad tertium dicendum, quod non semper debet induci ad hoc quod in matrimonio ille
              stet, sed solum quando timetur periculum de dissolutione: alias autem non peccat: quia
              non solvere promissa quae nolens facit, non est species mali.</p>

          </div>
          <div xml:id="ta-l4d29q1-Dd1e290">
            <head xml:id="ta-l4d29q1-Hd1e292">Quaestiuncula 2</head>
            <p xml:id="ta-l4d29q1-d1e295">Ad secundam quaestionem dicendum, quod cum matrimonium sit quaedam relatio, et non
              possit innasci relatio in uno extremorum sine hoc quod fiat in alio; ideo quidquid
              impedit matrimonium in uno, impedit ipsum in altero; quia non potest esse quod aliquis
              sit vir non uxoris, vel quod aliqua sit uxor non habens virum, sicut mater non habens
              filium; et ideo communiter dicitur, quod matrimonium non claudicat.</p>
            <p xml:id="ta-l4d29q1-d1e298">Ad primum ergo dicendum, quod quamvis actus amantis possit transire in non amantem,
              tamen unio inter eos non potest esse nisi sit mutua amatio; et ideo dicit philosophus
              in 8 Ethicor., quod ad amicitiam, quae in quadam unione consistit, requiritur
              redamatio.</p>
            <p xml:id="ta-l4d29q1-d1e301">Ad secundum dicendum, quod ex consensu libero illius qui prius coactus est, non fit
              matrimonium, nisi inquantum consensus praecedens in altero adhuc manet in suo vigore;
              unde si dissentiret, non fieret matrimonium.</p>

          </div>
          <div xml:id="ta-l4d29q1-Dd1e305">
            <head xml:id="ta-l4d29q1-Hd1e307">Quaestiuncula 3</head>
            <p xml:id="ta-l4d29q1-d1e310">Ad tertiam quaestionem dicendum, quod conditio apposita, aut est de praesenti, aut de
              futuro. Si de praesenti, et non est contraria matrimonio, sive sit honesta sive
              inhonesta, stat matrimonium stante conditione, et ea non stante non stat; sed si sit
              contraria bonis matrimonii, non efficit matrimonium, sicut etiam supra de sponsalibus
              dictum est. Si autem sit conditio de futuro: aut est necessaria, sicut solem oriri
              cras; et tunc est matrimonium, quia talia futura jam sunt praesentia in suis causis:
              aut est contingens, sicut datio pecuniae, vel acceptatio parentum; et tunc idem est
              judicium de tali consensu sicut de consensu qui fit per verba de futuro; unde non
              facit matrimonium.</p>
            <p xml:id="ta-l4d29q1-d1e313">Et per hoc patet solutio ad objecta.</p>
          </div>
        </div>
        <div xml:id="ta-l4d29q1-Dd1e319" type="articulus">
          <head xml:id="ta-l4d29q1-Hd1e321">Articulus 4</head>

          <head xml:id="ta-l4d29q1-Hd1e324" type="questionTitle">Utrum aliquis praecepto patris possit compelli ad
            matrimonium</head>

          <p xml:id="ta-l4d29q1-d1e327">Ad quartum sic proceditur. Videtur quod aliquis praecepto patris possit compelli ad
            matrimonium contrahendum. Coloss. 3, 20: <quote xml:id="ta-l4d29q1-Qd1e329">filii obedite parentibus vestris per
              omnia</quote>. Ergo etiam in hoc eis obedire tenentur.</p>
          <p xml:id="ta-l4d29q1-d1e333">Praeterea, Genes. 28, Isaac praecepit Jacob quod non acciperet uxorem de filiabus
            Chanaan. Non autem praecepisset, nisi de jure praecipere potuisset. Ergo filius in hoc
            tenetur obedire patri.</p>
          <p xml:id="ta-l4d29q1-d1e336">Praeterea, nullus debet promittere, praecipue per juramentum, pro illo quem non potest
            cogere ad servandum. Sed parentes promittunt futura matrimonia pro filiis, et etiam
            juramento firmant. Ergo possunt praecepto cogere filios ad implendum.</p>
          <p xml:id="ta-l4d29q1-d1e340">Praeterea, pater spiritualis, scilicet Papa, potest compellere praecepto ad matrimonium
            spirituale, scilicet ad episcopatum accipiendum. Ergo et pater carnalis ad carnale
            matrimonium.</p>
          <p xml:id="ta-l4d29q1-d1e343">Sed contra, patre imperante matrimonium, filius potest sine peccato religionem intrare.
            Ergo non tenetur ei in hoc obedire.</p>
          <p xml:id="ta-l4d29q1-d1e346">Praeterea, si teneretur obedire, sponsalia per parentes contracta absque consensu
            filiorum essent stabilia. Sed hoc est contra jura. Ergo et cetera.</p>
          <p xml:id="ta-l4d29q1-d1e349">Respondeo dicendum, quod cum matrimonium sit quaedam quasi servitus perpetua, pater non
            potest cogere filium ad matrimonium per praeceptum, cum sit liberae conditionis, sed
            potest eum inducere ex rationabili causa; et tunc sicut se habet filius ad causam illam,
            ita se habet ad praeceptum patris; ut si illa causa cogat de necessitate vel de
            honestate, et praeceptum similiter cogat, alias non.</p>
          <p xml:id="ta-l4d29q1-d1e352">Ad primum ergo dicendum, quod verbum apostoli non intelligitur in illis in quibus sicut
            pater est liber, ita et filius; et hujusmodi est matrimonium, per quod etiam filius fit
            pater.</p>
          <p xml:id="ta-l4d29q1-d1e355">Ad secundum dicendum, quod Jacob alias tenebatur ad faciendum hoc quod mandavit Isaac,
            tum propter malitiam illarum mulierum, tum quia semen Chanaan de terra quae semini
            patriarcharum promittebatur, erat disperdendum; et ideo Isaac praecipere poterat.</p>
          <p xml:id="ta-l4d29q1-d1e359">Ad tertium dicendum, quod non jurant nisi illa conditione subintellecta: si illis
            placuerit: et ipsi obligantur ad eos bona fide inducendum.</p>
          <p xml:id="ta-l4d29q1-d1e362">Ad quartum dicendum, quod quidam dicunt, quod Papa non potest praecipere alicui quod
            accipiat episcopatum: quia consensus debet esse liber. Sed hoc posito, periret
            ecclesiasticus ordo. Nisi enim aliquis posset cogi ad suscipiendum regimen Ecclesiae,
            Ecclesia conservari non posset; cum quandoque illi qui sunt idonei, hoc nolint suscipere
            nisi coacti. Et ideo dicendum, quod non est simile hinc inde: quia non est aliqua
            corporalis servitus in matrimonio spirituali sicut in corporali: est enim spirituale
            matrimonium, sicut quoddam officium dispensandae reipublicae, 1 Corinth. 4, 1:
              <quote xml:id="ta-l4d29q1-Qd1e364">sic nos existimet homo, ut ministros Christi.</quote></p>
        </div>
        <div xml:id="ta-l4d29q1-Dd1e368">
          <head xml:id="ta-l4d29q1-Hd1e370">Expositio textus</head>
          <p xml:id="ta-l4d29q1-d1e373"><quote xml:id="ta-l4d29q1-Qd1e374">Legati principis Jordani retulerunt</quote>. Videtur quod non possit fieri
            matrimonium per internuntios: quia si ante adventum nuntii alter poeniteat, non erit
            matrimonium. Et dicendum, quod potest aliquis alterum procuratorem constituere ad
            consentiendum: tamen si ante poeniteat quam ille consentiat, non est matrimonium nec in
            rei veritate, nec secundum judicium Ecclesiae, si aliquibus signis appareat poenituisse.
            Sed ex quo consensus per internuntios factus est, matrimonium tenet ac si ipse fecisset.
              <quote xml:id="ta-l4d29q1-Qd1e377">Consentire autem probatur qui evidenter non contradicit</quote>. Hoc
            intelligitur quantum ad forum Ecclesiae: quia quantum ad forum conscientiae, si interius
            dissentiat quamvis exterius non reclamet, non est matrimonium.</p>
        </div>
      </div>
    </body>
  </text>
</TEI>