<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber III, Distinctio 39, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber III, Distinctio 39, Quaestio 1</title>
          <date when="2016-03-13">March 13, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-13">March 13, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="147rb"/>
      </div>
    </front>
    <body>
      <div xml:id="ta-l3d39q1">
        <head xml:id="ta-l3d39q1-Hd1e97">Quaestio 1</head>
        <div xml:id="ta-l3d39q1-Dd1e100">
          <head xml:id="ta-l3d39q1-Hd1e102">Prooemium</head>
          <p xml:id="ta-l3d39q1-d1e105">Postquam determinavit <name xml:id="ta-l3d39q1-Nd1e100" ref="#Lombard">Magister</name> de mendacio; hic determinat
            de perjurio; et dividitur in duas partes: in prima determinat de perjurio; in secunda de
            juramento, ibi: <quote xml:id="ta-l3d39q1-Qd1e110">si autem quaeritur, utrum jurare sit malum; dicimus aliquando
              malum esse, aliquando non</quote>. Circa primum duo facit: primo definit perjurium;
            secundo circa definitionem movet quamdam quaestionem, ibi: <quote xml:id="ta-l3d39q1-Qd1e113">hic quaeritur, utrum
              sit perjurium ubi non est mendacium</quote>. Circa quod tria facit: primo movet
            quaestionem, et ponit opinionem ad alteram partem quaestionis; secundo ponit opinionem
            ad contrariam partem, ibi: <quote xml:id="ta-l3d39q1-Qd1e116">quibusdam placet, quibusdam non placet</quote>; tertio
            veritatem determinat, ibi: <quote xml:id="ta-l3d39q1-Qd1e119">sed melius creditur</quote>. Circa quod duo facit:
            primo determinat veritatem; secundo circa determinationem movet duas quaestiones: quarum
            prima incipit ibi: <quote xml:id="ta-l3d39q1-Qd1e123">cum vero quis jurat quod verum est, aestimans esse falsum,
              quaeritur quid sit ibi perjurium</quote>; secunda ibi: <quote xml:id="ta-l3d39q1-Qd1e126">hic opponitur</quote> et
            cetera. <quote xml:id="ta-l3d39q1-Qd1e129">Si autem quaeratur, utrum jurare sit malum; dicimus aliquando malum esse,
              aliquando non</quote>. Hic determinat de juramento; et primo determinat de ipso ex
            parte jurantis; secundo ex parte juramentum exigentis, ibi: <quote xml:id="ta-l3d39q1-Qd1e132">quaeritur etiam, si
              peccat qui hominem jurare cogit</quote>. Circa primum tria facit: primo inquirit, an
            juramentum sit licitum; secundo determinat de forma juramenti: ibi: <quote xml:id="ta-l3d39q1-Qd1e135">quaeritur
              etiam si liceat jurare per creaturam</quote>; tertio determinat de obligatione ipsius,
            ibi: <quote xml:id="ta-l3d39q1-Qd1e138">nunc superest videre, utrum omne juramentum implendum sit</quote>. Circa
            secundum duo facit: primo determinat formam debitam juramenti; secundo inquirit, utrum
            liceat uti juramento quod habet indebitam formam, ibi: <quote xml:id="ta-l3d39q1-Qd1e142">post hoc quaeritur, utrum
              fide ejus utendum sit qui per Daemonia vel idola juraverit</quote>. Circa primum duo
            facit: primo tangit formam juramenti quod fit per execrationem, ibi: <quote xml:id="ta-l3d39q1-Qd1e145">est etiam
              quoddam genus juramenti gravissimum, quod fit per execrationem</quote>. Circa primum
            duo facit: primo ponit formam juramenti; secundo exponit eam, ibi: <quote xml:id="ta-l3d39q1-Qd1e148">hic quaeritur
              quid sit dicere: per Deum juro</quote>. Circa primum duo facit: primo ponit formam
            juramenti secundum diversa; secundo comparat juramenta secundum diversa facta, ibi:
              <quote xml:id="ta-l3d39q1-Qd1e151">si quaeritur quis magis teneatur; an qui per Deum, an qui per Evangelium, vel
              per creaturas jurat; dicimus qui per Deum. Nunc superest videre, utrum omne juramentum
              implendum sit</quote>. Hic determinat de obligatione juramenti; et circa hoc tria
            facit: primo ostendit in quo casu juramentum obliget; secundo utrum incurratur perjurium
            ex juramento non obligatorio, ibi: <quote xml:id="ta-l3d39q1-Qd1e154">qui vero immutat, utrum perjurus debeat dici,
              solet quaeri. Quaeritur etiam si peccat qui hominem jurare cogit</quote>. Hic duo
            facit: primo inquirit, utrum liceat juramentum exigere; secundo quo tempore ad juramenta
            convenire debeant, ibi: <quote xml:id="ta-l3d39q1-Qd1e157">sancta synodus decrevit</quote> et cetera. Hic quaeruntur
            quinque: 1 quid sit juramentum; 2 an juramentum sit licitum; 3 de obligatione juramenti;
            4 quid sit perjurium; 5 utrum omne perjurium, sive juramenti abusio, sit peccatum
            mortale.</p>
        </div>
        <div xml:id="ta-l3d39q1-Dd1e162" type="articuluss">
          <head xml:id="ta-l3d39q1-Hd1e164">Articulus 1</head>

          <head xml:id="ta-l3d39q1-Hd1e167" type="question-title">Utrum jurare sit idem quod Deum in testem invocare</head>

          <p xml:id="ta-l3d39q1-d1e170">Ad primum sic proceditur. Videtur quod jurare non sit idem quod Deum in testem
            invocare. Aliquando enim, ut in littera dicitur, licitum est per creaturas jurare. Sed
            tunc non videtur invocari divinum testimonium, sed magis testimonium creaturae. Ergo
            jurare non est Deum in testem invocare.</p>
          <p xml:id="ta-l3d39q1-d1e173">Praeterea, apostolus ad Hebr., dicit quod <quote xml:id="ta-l3d39q1-Qd1e168" source="http://scta.info/resource/hebr6_16@1-6">homines per majorem se jurant</quote>: nec hoc solum
            de Deo intelligitur, sed etiam de hominibus, qui supra nos sunt: quia Joseph per salutem
            Pharaonis juravit. Ergo jurare non est idem quod Deum in testem invocare.</p>
          <p xml:id="ta-l3d39q1-d1e176">Praeterea, non est idem esse judicem et testem. Sed in juramento quod fit per
            execrationem, Deus videtur invocari ut judex, ut cum dicimus: si hoc feci, ita mihi
            accidat; qui modus ponitur Job 31. Ergo non omne juramentum fit per invocationem divini
            testimonii.</p>
          <p xml:id="ta-l3d39q1-d1e180">Praeterea, accipere testimonium a Deo et ab homine non differt nisi materialiter. Sed
            ille qui invocat hominem in testem, non dicitur per hominem jurare. Ergo et ille qui
            invocat Deum in testem, non dicitur per Deum jurare.</p>
          <p xml:id="ta-l3d39q1-d1e183">Praeterea, in littera dicitur ex verbis Augustini: <quote xml:id="ta-l3d39q1-Qd1e185">jurare est jus veritatis Deo
              reddere</quote>. Sed quicumque verum dicit, etiam si nullum invocet testimonium, jus
            veritatis Deo reddit. Ergo ad juramentum non exigitur invocatio divini testimonii.</p>
          <p xml:id="ta-l3d39q1-d1e189">Sed contra est quod dicit Augustinus, et habetur in littera: <quote xml:id="ta-l3d39q1-Qd1e191">quid est jurare per
              Deum, nisi, testis est Deus?</quote> Sed ista est communissima forma jurandi. Ergo
            juramentum est invocatio divini testimonii.</p>
          <p xml:id="ta-l3d39q1-d1e195">Praeterea, omne illud quod ad confirmandum aliquid assumitur, quodammodo dat ei
            testimonium. Sed in juramento divina veritas ad confirmationem nostri dicti inducitur.
            Ergo jurare est Deum testem invocare.</p>
          <p xml:id="ta-l3d39q1-d1e198">Praeterea, controversiae non solent nisi testibus terminari. Sed finis omnis
            controversiae est juramentum, ut dicit apostolus ad Heb. Ergo juramentum videtur esse
            aliqua invocatio divini testimonii.</p>
          <p xml:id="ta-l3d39q1-d1e201">Respondeo dicendum, quod juramentum proprie fit ad confirmationem eorum quae in dubium
            veniunt audienti, de quibus loquens vel certitudinem habet, vel dicit se habere; et de
            illis dubiis quae ex sui natura dubitationem habent, sicut sunt facta contingentia, quae
            per rationem confirmari non possunt. In aliis enim ridiculum videtur juramentum
            exhibere. Horum ergo dubiorum certitudo fieri non potest nisi per aliquem cujus
            scientiae nihil desit, et cujus veritas infallibilis sit. Hoc autem in solo Deo
            invenitur; et ideo ejus testimonium solum ad hujusmodi confirmationem efficax est. Sed
            testimonium ejus aut assumitur ad hujus confirmationem quod jam exhibitum est; et hoc
            non vocatur juramentum, sed magis probatio per auctoritatem; vel invocatur ad
            exhibendum; et hoc proprie juramentum est. Et ideo aliquod juramentum fit in quo
            simpliciter divinum testimonium invocatur, ut cum dicitur: testis est mihi Deus: aliquod
            vero in quo ipsius testis invocati reverentia, qui testimonium credibile facit,
            proponitur vel in seipso, ut cum dicitur, per Deum, vel vivit dominus; vel in aliquo
            ejus effectu praecipuo, ut cum juratur per caelum, vel per Evangelium, vel per sanctos.
            Aliquando vero ipse modus testificationis specificatur, ut cum dicitur: si non est ita,
            hoc mihi accidat.</p>
          <p xml:id="ta-l3d39q1-d1e205">Ad primum ergo dicendum, quod cum quis per creaturam jurat, ejus Deum invocat. Hoc
            autem potest dupliciter fieri. Uno modo per aliquam creaturam, in qua divina
            magnificentia ostenditur, quae in testimonium inducitur. Alio modo dicitur in illa
            creatura effectus divinae testificationis exquiri, ut cum dicitur: per caput meum; vel
            per salutem meam.</p>
          <p xml:id="ta-l3d39q1-d1e208">Ad secundum dicendum, quod Joseph jurans per salutem Pharaonis, utroque dictorum
            modorum jurare potuit, vel quasi oppignorans Deo salutem Pharaonis, cui astrictus erat;
            vel in potestate Pharaonis divinam magnificentiam venerans, et in testimonium
            inducens.</p>
          <p xml:id="ta-l3d39q1-d1e211">Ad tertium dicendum, quod hoc ipso quod Deus judex efficitur, mendacium vindicans,
            testificatur veritatem vel falsitatem dicentis.</p>
          <p xml:id="ta-l3d39q1-d1e214">Ad quartum dicendum, quod sicut veneratio quae fit summae majestati, habet specialem
            modum et nomen prae aliis venerationibus exhibitis quibuscumque, dicitur enim latria;
            ita etiam invocatio testimonii infallibilis veritatis habet specialem rationem et nomen
            testificandi prae aliis testimoniis; et ideo invocare hominem in testem, et similiter
            servire homini, non est ei latriam exhibere, sicut servire Deo. Ideo tamen licet per
            creaturam jurare, non autem creaturae latriam exhibere, quia testificatio divina in
            manifestatione consistit: divina autem nobis per creaturas manifestantur. Sed latria
            exhibetur ipsi inquantum in se summus est, et ideo non exhibetur sibi in aliqua
            creatura.</p>
          <p xml:id="ta-l3d39q1-d1e217">Ad ultimum dicendum, quod tunc proprie dicitur aliquis jus veritatis dictae a se Deo
            reddere, quando in ipsum sicut in primam originem omnis veritatis suum dictum reducit;
            quod non fit in simplici assertione. Et ideo sciendum, quod juramentum quod fit per
            creaturas, quodammodo est licitum, et quodammodo illicitum. Si enim aliquis per
            creaturam juret quasi per primam originem veritatis, illicitum est juramentum, et ad
            idolatriam pertinet. Si autem juret quis per creaturam ut in qua prima veritas relucet,
            sic licitum est juramentum.</p>
        </div>
        <div xml:id="ta-l3d39q1-Dd1e221" type="articulus">
          <head xml:id="ta-l3d39q1-Hd1e223">Articulus 2</head>

          <head xml:id="ta-l3d39q1-Hd1e226" type="question-title">Utrum juramentum sit de per se appetendis</head>
          <div xml:id="ta-l3d39q1-Dd1e229">
            <head xml:id="ta-l3d39q1-Hd1e231">Quaestiuncula 1</head>
            <p xml:id="ta-l3d39q1-d1e234">Ad secundum sic proceditur. Videtur quod juramentum sit de per se appetendis. Sicut
              enim in littera dicitur, <quote xml:id="ta-l3d39q1-Qd1e236">jurare est jus veritatis Deo reddere</quote>. Hoc
              autem est honestissimum, et appetendum. Ergo et juramentum.</p>
            <p xml:id="ta-l3d39q1-d1e240">Praeterea, in littera dicitur ex verbis Augustini: <quote xml:id="ta-l3d39q1-Qd1e242">quicumque jurat per
                aliquid, veneratur illud</quote>. Sed venerationem Deo exhibere est appetendum, et
              frequentandum. Ergo juramentum est hujusmodi.</p>
            <p xml:id="ta-l3d39q1-d1e246">Praeterea, omnis actus in quo Deo conformamur, est per se bonus. Sed jurare est
              hujusmodi: quia in Psal. 109, 4, dicitur: <quote xml:id="ta-l3d39q1-Qd1e248">juravit dominus, et non poenitebit
                eum</quote>. Ergo juramentum est per se bonum.</p>
            <p xml:id="ta-l3d39q1-d1e252">Sed contra, nullius per se boni cupiditas vel delectatio prohibetur. Sed, sicut dicit
              Augustinus, prohibemur jurare cupiditate vel delectatione jurandi. Ergo jurare non est
              per se bonum.</p>
            <p xml:id="ta-l3d39q1-d1e256">Praeterea, cujuslibet per se boni frequentatio est utilis. Sed frequens juratio
              prohibetur in Eccli. 23, 9: <quote xml:id="ta-l3d39q1-Qd1e258">jurationi non assuescat os tuum</quote>. Ergo
              jurare non est bonum.</p>
          </div>
          <div xml:id="ta-l3d39q1-Dd1e263">
            <head xml:id="ta-l3d39q1-Hd1e265">Quaestiuncula 2</head>
            <p xml:id="ta-l3d39q1-d1e268">Ulterius. Videtur quod etiam non sit licitum. Omne enim quod prohibetur, est
              illicitum. Sed juramentum est prohibitum, Matth. 5, 34: <quote xml:id="ta-l3d39q1-Qd1e270" source="http://scta.info/resource/mt5_34">ego autem dico, non
                jurare omnino</quote>; et Jac. ult. 12: <quote xml:id="ta-l3d39q1-Qd1e273">ante omnia fratres mei, nolite
                jurare</quote>. Ergo juramentum est illicitum.</p>
            <p xml:id="ta-l3d39q1-d1e277">Praeterea, nullius rei voluntas prohibetur, nisi peccati. Sed voluntas jurandi
              prohibetur, cum dicitur, nolite jurare, ut sancti et magistri dicunt. Ergo jurare est
              illicitum.</p>
            <p xml:id="ta-l3d39q1-d1e280">Praeterea, in sortibus, et judiciis quae fiunt per ignem et aquam vel per duellum,
              expectatur divinum testimonium; et propter hoc sunt prohibita, quia in his videtur
              esse quaedam Dei tentatio. Sed juramentum est invocatio divini testimonii, ut dictum
              est. Ergo juramentum est illicitum.</p>
            <p xml:id="ta-l3d39q1-d1e283">Sed contra est quod apostolus in multis locis juravit, ut patet Rom. 1, 9:
                <quote xml:id="ta-l3d39q1-Qd1e285">testis est mihi Deus</quote> et cetera.</p>
            <p xml:id="ta-l3d39q1-d1e290">Praeterea, nullus actus cadens supra debitam materiam est illicitus, si non fiat ibi
              alterius circumstantiae corruptio. Sed jurare per Deum est actus cadens super debitam
              materiam. Ergo cum non importetur in hoc alicujus circumstantiae corruptio, videtur
              quod sit licitum.</p>
          </div>
          <div xml:id="ta-l3d39q1-Dd1e294">
            <head xml:id="ta-l3d39q1-Hd1e296">Quaestiuncula 3</head>
            <p xml:id="ta-l3d39q1-d1e299">Ulterius. Videtur quod non requirantur isti tres comites qui in littera ponuntur, ad
              hoc quod juramentum sit licitum, scilicet veritas, justitia, et judicium. Ubi enim non
              est veritas, non est justitia, quia veritas justitiae pars est. Sed pars non debet
              dividi contra totum. Ergo veritas non debet connumerari justitiae.</p>
            <p xml:id="ta-l3d39q1-d1e302">Praeterea, judicium non videtur aliud esse quam executio justitiae. Ergo posita
              justitia superfluum est ponere judicium.</p>
            <p xml:id="ta-l3d39q1-d1e305">Praeterea, juramentum quod fit sine istis comitibus, est perjurium, ut in littera
              dicitur. Si ergo judicium est comes juramenti, nunquam licebit jurare extra judicium:
              quod falsum est.</p>
            <p xml:id="ta-l3d39q1-d1e308">Praeterea, multa alia requiruntur ad juramentum quam ista tria, sicut debita forma
              jurandi, debitum tempus statutum, ut scilicet jejuni ad juramentum accedant, et multa
              hujusmodi. Ergo videtur quod non sint tantum tres comites juramenti.</p>
            <p xml:id="ta-l3d39q1-d1e312">Praeterea, in omnibus factis nostris requiruntur ista tria. Ergo non magis debent
              poni comites juramenti quam aliorum nostrorum operum.</p>
          </div>
          <div xml:id="ta-l3d39q1-Dd1e317">
            <head xml:id="ta-l3d39q1-Hd1e319">Quaestiuncula 1</head>
            <p xml:id="ta-l3d39q1-d1e322">Respondeo dicendum ad primam quaestionem, quod sicut in confirmatione, quae fit per
              rationes, duo sunt, scilicet medium probans et id quod probatur; ita etiam in
              confirmatione juramenti est dictum humanum quasi probandum, et divinum testimonium
              quasi medium probans. Medium autem secundum artem syllogisticam debet esse ex eodem
              genere; unde in necessariis sumuntur necessaria, et in contingentibus contingentia.
              Veritas autem humanorum verborum est minimae firmitatis, tum ex hoc quod error facile
              rationi accidit, tum ex hoc quod lingua prona est ad defectum; et ideo divinam
              veritatem, quae est omnino infallibilis, ad dicta nostra confirmanda assumere non
              multum convenit, nisi necessitas incumbat. Et ideo juramentum non est computandum
              inter ea quae sunt per se appetenda, sed inter ea quae propter necessitatem fiunt,
              sicut sunt bona utilia, ut sectio vulneris, vel aliquid hujusmodi.</p>
            <p xml:id="ta-l3d39q1-d1e325">Ad primum ergo dicendum, quod supposito quod jurandum sit, justum est quod per Deum
              juretur, quia in hoc vis originalis omnis veritatis verbi recognoscitur; non tamen
              oportet quod jurare simpliciter sit per se justum et bonum.</p>
            <p xml:id="ta-l3d39q1-d1e328">Ad secundum dicendum, quod veneratio divina consistit in ipso juramento quasi medio
              assumpto: sed applicatio ejus ad materiam in qua de facili est defectus, non est
              omnino conveniens.</p>
            <p xml:id="ta-l3d39q1-d1e331">Ad tertium dicendum, quod in juramento divino medium assumitur ex eodem genere: quia
              sicut Deus est immutabilis, ita etiam in dicto suo falsitas esse non potest; et
              propter hoc juramentum ejus est per se bonum: nec est simile de nostro juramento.</p>
          </div>
          <div xml:id="ta-l3d39q1-Dd1e335">
            <head xml:id="ta-l3d39q1-Hd1e337">Quaestiuncula 2</head>
            <p xml:id="ta-l3d39q1-d1e340">Ad secundam quaestionem dicendum, quod aliquid potest habere indecentiam dupliciter;
              vel per se, vel ex eo quod sequitur. Quod autem ex se indecentiam habet, nullo modo
              potest licitum esse, quantumcumque necessitas incumbat; sicut patet in stupro, et in
              aliis quae sunt mala ex genere. Quod autem habet indecentiam propter periculum
              sequens, duo requirit ad hoc quod convenienter fiat. Unum est cautela sufficienter
              cavens illud periculum: aliud est utilitas consequens: sicut patet in sectione
              vulneris. Si enim per eam sanitas reddatur, et talis cautela adhibeatur quod membra
              cetera non laedantur, convenienter fit. Juramentum autem inconvenientiam quamdam
              videtur habere, ut dictum est, propter defectibilitatem humanorum verborum, ad quae
              assumitur veritas immutabilis. Si autem humana verba essent hoc modo defectibilia quod
              semper necesse esset ea deficere, omnino juramentum de se indecentiam haberet, et
              nulla necessitate liceret jurare. Sed quia verba humana non semper deficiunt, sed
              aliquando veritatem habent; ideo diligenti cautela adhibita, ut defectus evitetur,
              licet jurare propter aliquam necessitatem.</p>
            <p xml:id="ta-l3d39q1-d1e343">Ad primum ergo dicendum, quod juramentum omnino non est prohibitum neque per
              Christum, neque per apostolum ejus: sed est prohibita facilitas jurandi propter
              periculum, ut scilicet quis non ex quacumque causa juret, nec juramentum affectet
              tamquam per se bonum.</p>
            <p xml:id="ta-l3d39q1-d1e346">Ad secundum dicendum, quod voluntas absoluta est per se boni; sed ejus quod est bonum
              tantum propter imminentem necessitatem, non est voluntas absoluta, sed ex
              suppositione. In his ergo quae sunt per se mala, utraque voluntas prohibetur; in his
              vero quae sunt per se bona, neutra: in his vero quae sunt bona propter necessitatem
              aliquam, prohibetur prima voluntas, et non secunda; et hoc modo prohibetur voluntas
              jurandi.</p>
            <p xml:id="ta-l3d39q1-d1e349">Ad tertium dicendum, quod in praedictis factis ubi expectamus divinum judicium vel
              testimonium, praefigit homo quasi terminum et modum Deo testimonium reddendi; et ideo
              est quaedam Dei tentatio: sed in juramento non fit ita, et ideo non est simile.</p>
          </div>
          <div xml:id="ta-l3d39q1-Dd1e353">
            <head xml:id="ta-l3d39q1-Hd1e355">Quaestiuncula 3</head>
            <p xml:id="ta-l3d39q1-d1e358">Ad tertiam quaestionem dicendum, quod ad hoc quod juramentum sit rectum, tria
              requiruntur. Unum ex parte ipsius rei de qua juratur; et sic requiritur veritas per
              quam dictum rei adaequatur, alias dictum non esset confirmatione dignum. Aliud
              requiritur ex parte causae pro qua juratur; et sic requiritur justitia, alias non
              esset debita necessitas. Tertium requiritur ex parte jurantis; et sic requiritur ut
              cum discretione juret, alias non adhiberetur debita cautela; et sic est judicium.</p>
            <p xml:id="ta-l3d39q1-d1e361">Ad primum ergo dicendum, quod veritas non accipitur hic secundum quod est pars
              justitiae, sed secundum quod est adaequatio vocis ad rem.</p>
            <p xml:id="ta-l3d39q1-d1e364">Ad secundum dicendum, quod judicium non accipitur hic quod est unius in ordine ad
              alterum, quod est executio justitiae; sed quod est alicujus ad seipsum in hoc quod
              discutit quid facere debeat, et quid accidere possit.</p>
            <p xml:id="ta-l3d39q1-d1e367">Et per hoc patet solutio ad tertium.</p>
            <p xml:id="ta-l3d39q1-d1e371">Ad quartum dicendum, quod in judicio, quod est discretio jurantis, includitur debita
              forma et eventus et tempus et omnia quae ex parte jurantis consideranda occurrunt.</p>
            <p xml:id="ta-l3d39q1-d1e374">Ad quintum dicendum, quod propter periculum quod in juramento imminet, prae aliis
              nostris actibus, praecipue juramento isti comites adhibentur.</p>
          </div>
        </div>
        <div xml:id="ta-l3d39q1-Dd1e379" type="articulus">
          <head xml:id="ta-l3d39q1-Hd1e381">Articulus 3</head>

          <head xml:id="ta-l3d39q1-Hd1e384" type="question-title">Utrum juramentum incautum sit obligatorium</head>
          <div xml:id="ta-l3d39q1-Dd1e387">
            <head xml:id="ta-l3d39q1-Hd1e389">Quaestiuncula 1</head>
            <p xml:id="ta-l3d39q1-d1e392">Ad tertium sic proceditur. Videtur quod juramentum incautum sit obligatorium.
              Juramentum enim incautum dicitur quod vergit in exitum malum vel minus bonum. Sed tale
              fuit juramentum quod Josue Gabaonitis exhibuit, quod contra praeceptum Dei fuit, quo
              praeceperat ne cum gentibus foedus inirent; et tamen observavit illud juramentum,
              reputans se obligatum. Ergo juramentum incautum est obligatorium.</p>
            <p xml:id="ta-l3d39q1-d1e395">Praeterea, esto quod aliquis juret nunquam se intraturum religionem: illud juramentum
              incautum reputatur; et tamen videtur quod sit obligatorium, quia sine peccato potest
              religionem non ingredi: si autem intret, perjurium incurrit. Quilibet autem obligatur
              ad hoc ut bonum illud dimittat quod sine peccato fieri non potest. Ergo juramentum
              incautum videtur obligatorium.</p>
            <p xml:id="ta-l3d39q1-d1e398">Praeterea, si aliquis juret se nunquam praelationem recipere, hoc juramentum
              similiter reputatur incautum, eo quod impeditur utilitas communis; et tamen, ut
              videtur, obligat ad sui observationem: quia si etiam non jurasset, laudabile est ut
              praelationem quis fugiat. Ergo juramentum incautum est obligatorium.</p>
            <p xml:id="ta-l3d39q1-d1e401">Sed contra, sicut Bernardus dicit, quod pro caritate institutum est, contra caritatem
              non militat. Sed juramentum pro caritate institutum est. Cum ergo per juramentum
              incautum caritas impugnetur, quia est de aliquo malo faciendo, vel de aliquo bono
              omittendo, videtur quod tale juramentum non sit obligatorium.</p>
            <p xml:id="ta-l3d39q1-d1e405">Praeterea, nihil attingit propriam virtutem nisi quando perfectum est, ut dicitur 7
              Phys. Sed virtus juramenti est obligare. Cum ergo juramentum perficiatur tribus
              comitibus, videtur quod juramentum, ubi tres comites non occurrunt, non sit
              obligatorium. Sed in omni juramento incauto deest justitia, si illicitum sit quod
              juratur, vel judicium, si per hoc aliquod bonum impediatur. Ergo juramentum incautum
              non est obligatorium.</p>
          </div>
          <div xml:id="ta-l3d39q1-Dd1e409">
            <head xml:id="ta-l3d39q1-Hd1e411">Quaestiuncula 2</head>
            <p xml:id="ta-l3d39q1-d1e414">Ulterius. Videtur quod juramentum coactum non sit obligatorium. Nullus enim potest ad
              aliquod speciale obligari, nisi seipsum obliget. Sed nullus dicitur aliquid facere
              nisi quod volens facit. Cum ergo juramentum coactum voluntatem jurantis excludat,
              videtur quod tale juramentum non sit obligatorium.</p>
            <p xml:id="ta-l3d39q1-d1e417">Praeterea, major est obligatio matrimonii quam juramenti: quia si aliquis juravit se
              nunquam matrimonium initurum, et postea matrimonium consummaverit, tenetur in
              matrimonio perseverare. Sed coactio contractum impedit matrimonium. Ergo etiam impedit
              obligationem juramenti.</p>
            <p xml:id="ta-l3d39q1-d1e420">Praeterea, juramentum non obligat nisi in hac necessitate ut peccatum evitetur. Sed
              coactio excludit reatum peccati; unde Lucia dixit: <quote xml:id="ta-l3d39q1-Qd1e422">si invitam me violare
                feceris, castitas mihi duplicabitur ad coronam</quote>. Ergo etiam obligationem
              juramenti tollit.</p>
            <p xml:id="ta-l3d39q1-d1e426">Sed contra est auctoritas Augustini, qui respondit ex consilio b. Ambrosii cuidam,
              qui coactus juraverat quamdam ducere uxorem, quod matrimonium teneret. Ergo videtur
              quod coactum juramentum sit obligatorium.</p>
            <p xml:id="ta-l3d39q1-d1e430">Praeterea, juramentum cui non deest aliquis suorum comitum, est obligatorium. Sed
              coactio non tollit aliquem comitem juramenti. Ergo non aufert obligationem a
              juramento.</p>
          </div>
          <div xml:id="ta-l3d39q1-Dd1e434">
            <head xml:id="ta-l3d39q1-Hd1e436">Quaestiuncula 3</head>
            <p xml:id="ta-l3d39q1-d1e439">Ulterius. Videtur quod juramentum non obliget secundum intentionem recipientis.
              Nullus enim debet ad ignotum obligari. Sed intentio juramentum recipientis est mihi
              ignota. Ergo juramentum meum non obligat me secundum intentionem illius.</p>
            <p xml:id="ta-l3d39q1-d1e442">Praeterea, juramentum exhibetur ad confirmationem sermonis jurantis. Sed intentio
              jurantis propinquior est sermoni suo quam intentio alterius. Ergo magis obligat
              secundum intentionem jurantis quam recipientis.</p>
            <p xml:id="ta-l3d39q1-d1e445">Praeterea, ad obligationem juramenti voluntas jurantis requiritur, qui seipsum
              obligat. Sed si desit ei intentio obligandi se secundum intentionem recipientis, non
              est ibi voluntas obligationis. Ergo juramentum illud non erit obligatorium secundum
              intentionem recipientis.</p>
            <p xml:id="ta-l3d39q1-d1e448">Sed contra, juramentum institutum est ut per ipsum fiat fides de sermonibus jurantis
              recipienti. Sed hoc non esset nisi secundum suum intellectum juramentum accipiendum
              esset. Ergo juramentum obligat secundum intentionem recipientis.</p>
            <p xml:id="ta-l3d39q1-d1e452">Praeterea, fraus et dolus nemini debet patrocinari. Hoc autem accideret, si aliquis
              dolose jurans secundum suam intentionem tantum obligaretur. Ergo obligatur secundum
              intentionem recipientis.</p>
          </div>
          <div xml:id="ta-l3d39q1-Dd1e457">
            <head xml:id="ta-l3d39q1-Hd1e459">Quaestiuncula 1</head>
            <p xml:id="ta-l3d39q1-d1e462">Respondeo dicendum ad primam quaestionem, quod duplex est juramentum: unum
              assertorium, et aliud promissorium. Promissorium juramentum est de eo quod in futurum
              a jurante faciendum expectatur vel per se vel per alium. Assertorium vero est quod fit
              ad confirmationem veritatis et praesentis et praeteritae, si etiam causa non simus. In
              juramento ergo assertorio est una tantum obligatio, scilicet qua quis obligatur ad
              peccatum, si veritas suo juramento desit. In juramento autem promissorio est duplex
              obligatio. Una qua quis obligatur ad faciendum hoc quod juramento promisit; alia qua
              obligatur ad peccatum, si non fecerit. His ergo visis, sciendum, quod sicut non omnis
              assertio est digna ut juramento firmetur, ita nec omnis promissio, sed illa tantum
              quae utilitatem aliquam continet: unde si promissio quae est de aliquo quod salutem
              impediat, sive sit contrarium saluti, sive viae perfectae in salutem, juramento
              firmetur, ex hoc ipso juramentum efficitur indebitum, quasi actus cadens super
              indebitam materiam: unde obligat secunda obligatione quae est ad peccatum, nec remanet
              ei virtus obligandi prima obligatione ad faciendum. Prima enim obligatio est ad
              vitandum secundam obligationem: unde juramentum quod de necessitate ad peccatum
              obligat, ipso facto ab alia obligatione vacuatur.</p>
            <p xml:id="ta-l3d39q1-d1e465">Ad primum ergo dicendum, quod juramentum Josue non erat de eo quod secundum se esset
              illicitum, sed de eo quod factum erat illicitum, quia prohibitum: unde in hoc
              sufficiebat intentionem servare prohibentis. Et ideo, ut dicit Ambrosius in Lib. de
              Offic., mulctavit eos meliori morte, scilicet obsequio mysterii divini, ut esset
              clementior sententia: et sic quodammodo occisi sunt servilitate, quae est mors
              interpretativa secundum leges.</p>
            <p xml:id="ta-l3d39q1-d1e468">Ad secundum dicendum, quod ipso facto quo quis jurat se religionem non intraturum,
              perjurus est. Quamvis enim liceat sibi religionem non intrare, non tamen licet obicem
              spiritui sancto ponere; et ideo non oportet ut ad cavendum crimen perjurii, quod jam
              vitari non potest, religionis ingressum omittat.</p>
            <p xml:id="ta-l3d39q1-d1e471">Ad tertium dicendum, quod quamvis praelationem fugere possit quandoque ex bono
              procedere, tamen pertinaciter resistere, semper malum est, sicut patet in Glossa
              Gregorii Hierem. 1 qui hoc probat exemplo Hieremiae et Moysi, qui cum primo
              recusassent praelationis officium, ad ultimum humiliter obedierunt. Unde hujusmodi
              juramentum incautum reputatur: quia, quantum in se est, providentiae divinae
              praejudicat, et obedientiam ad superiores excludit, quibus in hoc obedire tenetur.</p>
          </div>
          <div xml:id="ta-l3d39q1-Dd1e475">
            <head xml:id="ta-l3d39q1-Hd1e477">Quaestiuncula 2</head>
            <p xml:id="ta-l3d39q1-d1e480">Ad secundam quaestionem dicendum, quod coactio in juramento assertorio non potest
              esse sufficiens, quia nihil potest sufficienter cogere ad hoc quod homo mortaliter
              peccet; quod contingit, si falsum cum juramento asserat; unde tale juramentum
              quantumcumque coactum, est obligatorium ad peccatum. In juramento autem promissorio
              sciendum, quod coactio potest esse sufficienter cogens ad promittendum: quia ut majus
              periculum evitetur, potest aliquis aliquid promittere sibi damnosum; quod sine peccato
              contingere potest: et tunc talis coactio, si sit sufficiens quae in constantem virum
              cadere possit, tollit obligationem juramenti in foro contentioso: quia ei qui vim
              intulit, non competit actio ex obligatione illius juramenti. Sed in foro conscientiae
              est obligatorium: quia magis debet homo subire temporale damnum quam fidem frangere.
              Habet tamen remedium ut in judicio ab eo repetat. Quod si juraverit se non
              repetiturum, potest judici denuntiare, qui ex officio suo debet raptorem ad
              restituendum cogere. Si autem juraverit se non denuntiaturum, contra correptionem
              fraternam juravit, et non tenetur observare.</p>
            <p xml:id="ta-l3d39q1-d1e483">Ad primum ergo dicendum, quod coactio non potest facere in tali casu violentum
              absolute, sed violentum mixtum: quia oportet ut qui jurat, membra moveat ad loquendum,
              et sua voluntate: tale autem violentum, ut dicit philosophus in 3 Ethic., quamvis
              simpliciter sit involuntarium, tamen hic et nunc est voluntarium: quia ad vitandum
              majus malum vult minus damnum subire.</p>
            <p xml:id="ta-l3d39q1-d1e486">Ad secundum dicendum, quod coactio tollit obligationem matrimonii, quia non solum
              requirit consensum, sed etiam consensum liberum: quod non est in obligatione
              juramenti.</p>
            <p xml:id="ta-l3d39q1-d1e489">Ad tertium dicendum, quod Lucia loquitur de violento simpliciter, in quo patiens
              nihil confert agenti. Tale autem violentum non potest esse in tali casu.</p>
          </div>
          <div xml:id="ta-l3d39q1-Dd1e493">
            <head xml:id="ta-l3d39q1-Hd1e495">Quaestiuncula 3</head>
            <p xml:id="ta-l3d39q1-d1e498">Ad tertiam quaestionem dicendum, quod juramentum promissorium, ut dictum est, obligat
              hac necessitate ut culpa evitetur: unde obligat ad omne illud faciendum quo non facto
              culpa incurritur. Distinguendum est ergo in eo qui jurat; aut enim simpliciter, aut
              dolose jurat. Si jurat dolose, ex duabus partibus potest culpa sequi: scilicet ex
              fractione juramenti, et ex dolo. Quamvis ergo ex ipsa ratione juramenti, inquantum
              juramentum, non obligetur ad servandum ipsum nisi secundum suam intentionem; tamen ex
              necessitate juramenti, inquantum fuit dolosum, obligatur ad observandum taliter quod
              ex dolo alius non laedatur: et hoc est quando secundum intentionem recipientis implet
              juramentum. Si autem simpliciter juret absque dolo, tunc in foro conscientiae non
              obligatur nisi secundum suam intentionem; sed in foro contentioso, ubi intentio
              ignoratur, obligatur secundum quod verba communiter accipi solent.</p>
            <p xml:id="ta-l3d39q1-d1e501">Et per hoc patet solutio ad objecta.</p>
          </div>
        </div>
        <div xml:id="ta-l3d39q1-Dd1e507" type="articulus">
          <head xml:id="ta-l3d39q1-Hd1e509">Articulus 4</head>

          <head xml:id="ta-l3d39q1-Hd1e512" type="question-title">Utrum perjurium sit mendacium juramento firmatum</head>

          <p xml:id="ta-l3d39q1-d1e515">Ad quartum sic proceditur. Videtur quod perjurium non sit mendacium juramento firmatum.
            Omne enim mendacium est falsa vocis significatio, ut in praecedenti dist. dictum est.
            Sed perjurium potest esse sine falsa vocis significatione: quia, sicut in littera
            dicitur, qui jurat verum quod putat esse falsum, perjurus est. Ergo non omne perjurium
            est mendacium juramento confirmatum.</p>
          <p xml:id="ta-l3d39q1-d1e518">Praeterea, perjurium quandoque incurritur in juramentis quae de futuris contingentibus
            fiunt. Sed in futuris contingentibus non est veritas vel falsitas determinata, ut probat
            philosophus; et sic perjurium potest esse sine falsa vocis significatione, et sine
            mendacio.</p>
          <p xml:id="ta-l3d39q1-d1e521">Praeterea, in littera dicitur, quod qui falsum jurat, quod credit esse verum, perjurus
            est. Sed talis non mentitur. Ergo perjurium potest esse sine mendacio.</p>
          <p xml:id="ta-l3d39q1-d1e525">Praeterea, Hieronymus dicit, quod juramentum quod tres comites non habet, est
            perjurium. Sed defectus justitiae vel judicii non facit mendacium, sed solum defectus
            veritatis. Ergo non omne perjurium est mendacium.</p>
          <p xml:id="ta-l3d39q1-d1e528">Praeterea, perjurium nihil aliud est, ut videtur, quam perversum juramentum. Sed
            juramentum pervertitur non mendacio tantum, sed etiam per falsam formam jurandi, sicut
            qui jurat per idola. Ergo perjurium potest esse sine mendacio.</p>
          <p xml:id="ta-l3d39q1-d1e531">In contrarium est definitio quae in littera ponitur.</p>
          <p xml:id="ta-l3d39q1-d1e534">Praeterea, juramentum est ad confirmationem veritatis. Sed mendacium veritati
            opponitur. Ergo perjurium, quod est perversitas juramenti, est mendacium.</p>
          <p xml:id="ta-l3d39q1-d1e537">Praeterea, jurare est jus veritatis Deo reddere. Sed quicumque sine mendacio jurat, jus
            veritatis Deo reddit. Ergo sine mendacio est juramentum, et non perjurium.</p>
          <p xml:id="ta-l3d39q1-d1e540">Respondeo dicendum, quod quaelibet res denominatur a suo complemento: et nomen quod
            sumitur a defectu alicujus rei, proprie denominat defectum qui accidit circa
            complementum alicujus rei. Juramentum autem in confirmatione veritatis completur, sicut
            syllogismus in confirmatione conclusionis. Unde sicut dicitur insyllogizatum esse,
            quando conclusio non sequitur ex praemissis, non autem quando aliqua praemissarum est
            falsa manente forma debita; ita etiam perjurium, quod defectum juramenti nominat,
            significat defectum qui accidit in re quae juramento confirmanda erat. Defectus autem
            confirmationi veritatis contrarius, est mendacium; et ideo perjurium, proprie loquendo,
            nominat defectum mendacii in juramento.</p>
          <p xml:id="ta-l3d39q1-d1e544">Ad primum ergo dicendum, quod quamvis assertio illius qui dicit verum, putans esse
            falsum, non sit mendacium absolute, est tamen mendacium in comparatione ad dicentem,
            unde et ipse mentiri dicitur; unde et in hoc perjurio est aliquo modo mendacium.</p>
          <p xml:id="ta-l3d39q1-d1e547">Ad secundum dicendum, quod futurum non potest habere veritatem determinatam nisi in sua
            causa quae determinatur ad effectum illum. Causa autem contingentium quae per nos fiunt,
            est nostra voluntas; quae quidem determinatur ad effectum per propositum fixum de aliquo
            faciendo; et tale propositum significat se habere qui jurat se aliquid facturum; unde ex
            hoc ipso quod jurat illud ad quod fixum propositum non habet, mendacium incurrit, et
            perjurium.</p>
          <p xml:id="ta-l3d39q1-d1e550">Ad tertium dicendum, quod juramentum non est exhibendum nisi de eo de quo quis
            certitudinem habet; unde quicumque jurat aliquid, significat se de hoc certum esse. De
            falso autem certitudo esse non potest; unde qui jurat falsum quod putat esse verum, ex
            ipso modo assertionis quodammodo mendacium incurrit, quamvis assertum ipsum secundum se
            non sit mendacium.</p>
          <p xml:id="ta-l3d39q1-d1e553">Ad quartum dicendum, quod juramentum promissorium, in quo deest justitia vel judicium,
            aliquo modo continet mendacium quantum ad id quod fieri debet: quia unusquisque tenetur
            abstinere ab eo quod est illicitum, et bonis et perfectionibus non contra niti; unde ex
            hoc quod jurat aliquid illicitum, obligatus remanet quodammodo ad mentiendum.</p>
          <p xml:id="ta-l3d39q1-d1e556">Ad quintum dicendum, quod non omnis perversitas juramenti facit perjurium, sed illa
            tantum quae est in ejus complemento, ut dictum est.</p>
        </div>
        <div xml:id="ta-l3d39q1-Dd1e560" type="articulus">
          <head xml:id="ta-l3d39q1-Hd1e562">Articulus 5</head>

          <head xml:id="ta-l3d39q1-Hd1e565" type="question-title">Utrum omne perjurium sit peccatum mortale</head>
          <div xml:id="ta-l3d39q1-Dd1e568">
            <head xml:id="ta-l3d39q1-Hd1e570">Quaestiuncula 1</head>
            <p xml:id="ta-l3d39q1-d1e573">Ad quintum sic proceditur. Videtur quod non omne perjurium sit peccatum mortale.
              Sicut enim contingit mentiri jocose, ita et perjurare. Sed mendacium jocosum non est
              peccatum mortale. Ergo nec perjurium.</p>
            <p xml:id="ta-l3d39q1-d1e576">Praeterea, contingit quod propter consuetudinem jurandi aliquis ex lapsu linguae
              falsum jurat; et esset grave dicere, quod talis mortaliter peccaret. Ergo non omne
              perjurium est mortale peccatum.</p>
            <p xml:id="ta-l3d39q1-d1e579">Praeterea, sicut jurare falsum, ita etiam jurare sine causa prohibetur praecepto
              secundo Decalogi: <quote xml:id="ta-l3d39q1-Qd1e581">non assumes nomen Dei tui in vanum</quote>. Sed jurare sine
              causa non semper est peccatum mortale. Ergo nec jurare falsum: ergo ut prius.</p>
            <p xml:id="ta-l3d39q1-d1e585">Sed contra, Augustinus in quodam sermone dicit, quod falsa juratio perniciosa est.
              Sed nihil dicitur esse perniciosum nisi peccatum mortale. Ergo perjurium est peccatum
              mortale.</p>
            <p xml:id="ta-l3d39q1-d1e589">Praeterea, omne quod est contrarium praecepto legis, est peccatum mortale. Sed
              perjurium directe contrariatur huic praecepto: <quote xml:id="ta-l3d39q1-Qd1e591">non assumes nomen Dei tui in
                vanum</quote>. Ergo et cetera.</p>
          </div>
          <div xml:id="ta-l3d39q1-Dd1e596">
            <head xml:id="ta-l3d39q1-Hd1e598">Quaestiuncula 2</head>
            <p xml:id="ta-l3d39q1-d1e601">Ulterius. Videtur quod non liceat juramentum recipere vel exigere. Nam super illud
              Roman. 1, 9: <quote xml:id="ta-l3d39q1-Qd1e603">testis est mihi Deus</quote>, dicit Glossa: <quote xml:id="ta-l3d39q1-Qd1e606">tu non facis
                malum qui bene uteris juratione, ut alteri suadeas quod utile est; sed a malo
                est</quote>, supple <quote xml:id="ta-l3d39q1-Qd1e609">illius qui recipit juramentum</quote>. Ergo recipiens
              juramentum peccat.</p>
            <p xml:id="ta-l3d39q1-d1e613">Praeterea, ille qui exigit ab aliquo juramentum, vel scit eum jurare verum, vel scit
              eum jurare falsum, vel nescit an falsum an verum juret. Si scit eum jurare verum,
              videtur peccare, quia pro nihilo facit eum jurare. Si scit eum juraturum falsum,
              homicida illius est, ut in littera dicitur. Si autem nesciat alterutrum, de hoc dicit
              Augustinus super illud Rom. 1: <quote xml:id="ta-l3d39q1-Qd1e615">testis est mihi Deus: non audeo dicere hoc non
                esse peccatum, sed humana tentatio est</quote>. Ergo exigere juramentum quolibet
              modo peccatum est.</p>
            <p xml:id="ta-l3d39q1-d1e619">Praeterea, Rom. 1, dicitur, quod qui consentiunt male facientibus, digni sunt morte.
              Sed qui jurat per idola, peccat mortaliter: qui autem ab eo juramentum recipit,
              videtur ei consentire. Ergo ad minus recipiens tale juramentum, peccat.</p>
            <p xml:id="ta-l3d39q1-d1e622">Sed contra est quod legitur Gen. 31, de Jacob, qui recepit juramentum Laban, qui
              scilicet per deos suos juravit: nec est dicendum quod peccaverit.</p>
            <p xml:id="ta-l3d39q1-d1e626">Praeterea, sine quo non potest ordo judiciarius observari, non videtur esse peccatum.
              Sed ordo judiciarius in multis casibus sine receptione juramenti observari non posset.
              Ergo recipere juramentum non est peccatum.</p>
          </div>
          <div xml:id="ta-l3d39q1-Dd1e630">
            <head xml:id="ta-l3d39q1-Hd1e632">Quaestiuncula 1</head>
            <p xml:id="ta-l3d39q1-d1e635">Respondeo dicendum ad primam quaestionem, quod juramentum est duplex. Quoddam in quo
              aliquis percipit se jurare; et tunc si falsum jurat, credo quod semper peccet
              mortaliter, sive sit juramentum solemne, sive non solemne; et praecipue quando
              percipit esse falsum quod jurat. Quoddam vero juramentum est in quo homo non attendit
              ad juramentum, et quasi non percipit se jurare, sed ex lapsu linguae in juramentum
              prolabitur; et quia tunc quasi nesciens jurat, et nesciens non reputatur voluntarius,
              ideo in tali casu videtur quis non voluntarie jurare. Unde si sit falsum hoc de quo
              jurat, sive percipiat esse falsum, sive non, dummodo non sit mendacium perniciosum,
              non dico quod sit peccatum mortale, sed veniale; valde tamen cavendum propter
              vicinitatem ad mortale.</p>
            <p xml:id="ta-l3d39q1-d1e638">Ad primum ergo dicendum, quod non est simile de mendacio et perjurio: quia juramentum
              non est nisi cum magna cautela adhibendum, ut dictum est, et propter utilitatem
              aliquam; unde si jocose aliquis perjurat, non excusabitur.</p>
            <p xml:id="ta-l3d39q1-d1e641">Ad secundum patet solutio ex dictis.</p>
            <p xml:id="ta-l3d39q1-d1e644">Ad tertium dicendum, quod jurare sine causa non directe opponitur illi praecepto, sed
              indirecte. Directe autem opponitur ei jurare falsum; quia hoc est quod confirmari non
              potest, unde vana est juratio. Unde non oportet quod jurare sine causa semper sit
              mortale peccatum, sicut jurare falsum.</p>
          </div>
          <div xml:id="ta-l3d39q1-Dd1e649">
            <head xml:id="ta-l3d39q1-Hd1e651">Quaestiuncula 2</head>
            <p xml:id="ta-l3d39q1-d1e654">Ad secundam quaestionem dicendum, quod sicut jurare non semper malum est, sed
              quandoque est licitum, quando pro necessitate aliqua et cum cautela juratur; ita etiam
              juramentum recipere vel exigere ex causa necessaria, et aliis debitis circumstantiis
              observatis, potest esse sine peccato.</p>
            <p xml:id="ta-l3d39q1-d1e657">Ad primum ergo dicendum, quod non intelligitur ibi malum culpae, sed malum poenae,
              quod est ex ignorantia illius qui juramentum recipit: si enim sciret an esset verum
              hoc pro quo juratur, juramento opus non esset.</p>
            <p xml:id="ta-l3d39q1-d1e660">Ad secundum dicendum, quod quando aliquis scit vel probabiliter credit quod aliquis
              pejerabit, non licet ei juramentum exigere, nisi forte sit in loco judicii: quia
              juramentum in judiciis non tantum exhibetur propter judicem, sed propter alios; unde
              non est in potestate ejus juramentum remittere, quod secundum ordinem juris exhibendum
              esset. Similiter si sciat eum juraturum verum, potest licite juramentum exigere non
              pro se, sed pro aliis qui hoc nesciunt. Si autem dubitet, dubitatio ex tanta
              suspicione procedere potest, quod cum peccato erit. Et ideo Augustinus non audet
              dicere quod sit sine peccato; non tamen dicit quod semper sit peccatum.</p>
            <p xml:id="ta-l3d39q1-d1e663">Ad tertium dicendum, quod ille qui jurat per idola, peccat quidem quantum ad formam
              juramenti, sed non quantum ad assertionem veri, vel promissionem alicujus quod
              redundat in bonum commune; et quantum ad hoc potest ei consentiri sine peccato, sed
              non quantum ad primum; et ideo juramento ejus uti possumus quandoque sine peccato.</p>
          </div>
        </div>
        <div xml:id="ta-l3d39q1-Dd1e668">
          <head xml:id="ta-l3d39q1-Hd1e670">Expositio textus</head>
          <p xml:id="ta-l3d39q1-d1e673"><quote xml:id="ta-l3d39q1-Qd1e674">Nunc de perjurio videamus</quote>. Videtur quod tractatum istum ponere debuerit
            in expositione secundi praecepti. Sed dicendum, quod perjurium ad sui cognitionem
            praesupponit e perjurio tractavit. <quote xml:id="ta-l3d39q1-Qd1e677">Infirmis ergo illud prohibuit</quote>. Propter
            duo pericula. Primo ne aliquod numen creaturis inesse crederent. Secundo ne tali
            juramento se obligari non credentes, fidem frangerent. <quote xml:id="ta-l3d39q1-Qd1e680">Qui vero per Evangelium,
              majus quiddam fecisse videtur</quote>. Hoc ideo contingit, quia in solemni juratione,
            ubi major deliberatio adhibetur, tali forma in jurando utimur. <quote xml:id="ta-l3d39q1-Qd1e683">Sancta synodus
              decrevit</quote> et cetera. Ratio institutionis fuit, quia ad juramentum requiritur
            summa cautela, quae exigit sobrietatem. Excipiuntur tamen casus illi in quibus mora
            protraheret periculum, sicut est pro pace facienda.</p>
        </div>
      </div>
    </body>
  </text>
</TEI>