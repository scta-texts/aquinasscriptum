<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 16, Quaestio 4</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 16, Quaestio 4</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="291a"/>
      </div>
    </front>
    <body>
      <div xml:id="ta-l4d16q4">
        <head xml:id="ta-l4d16q4-Hd1e97">Quaestio 4</head>
        <div xml:id="ta-l4d16q4-Dd1e100">
          <head xml:id="ta-l4d16q4-Hd1e102">Prooemium</head>
          <p xml:id="ta-l4d16q4-d1e105">Deinde quaeritur de impedimentis verae poenitentiae; et circa hoc quaeruntur duo: 1 de
            hypocrisi, quae impedit interius; 2 de exterioribus impedimentis.</p>

        </div>
        <div xml:id="ta-l4d16q4-Dd1e109" type="articulus">
          <head xml:id="ta-l4d16q4-Hd1e111">Articulus 1</head>

          <head xml:id="ta-l4d16q4-Hd1e114" type="question-title">Utrum hypocrisis sit peccatum</head>

          <div xml:id="ta-l4d16q4-Dd1e117">
            <head xml:id="ta-l4d16q4-Hd1e119">Quaestiuncula 1</head>
            <p xml:id="ta-l4d16q4-d1e122">Ad primum sic proceditur. Videtur quod hypocrisis non sit peccatum. Quia peccatum non
              dicitur secunda tabula post naufragium. Sed secundum Hieronymum, secunda tabula post
              naufragium est peccatum abscondere, quod ad hypocrisim pertinet. Ergo non est
              peccatum.</p>
            <p xml:id="ta-l4d16q4-d1e125">Praeterea, vitare scandalum proximorum et famam propriam custodire quilibet debet.
              Sed haec fiunt per hypocrisim. Ergo non est peccatum.</p>
            <p xml:id="ta-l4d16q4-d1e128">Sed contra, Matth. 6, super illud: <quote xml:id="ta-l4d16q4-Qd1e130">nolite fieri sicut hypocritae
                tristes</quote>, dicit Glossa: <quote xml:id="ta-l4d16q4-Qd1e133">hypocrita est qui simulat quod non est,
                repraesentator alterius personae</quote>. Sed simulare quod non est, semper est
              peccatum, sicut et mendacium. Ergo hypocrisis semper est peccatum.</p>

          </div>
          <div xml:id="ta-l4d16q4-Dd1e138">
            <head xml:id="ta-l4d16q4-Hd1e140">Quaestiuncula 2</head>
            <p xml:id="ta-l4d16q4-d1e143">Ulterius. Videtur quod non sit speciale peccatum. Quia peccatum simulationis
              dividitur contra peccatum apertae malitiae. Sed aperta malitia non est speciale
              peccatum. Ergo nec hypocrisis.</p>
            <p xml:id="ta-l4d16q4-d1e146">Praeterea, omne peccatum speciale in aliquibus actibus consistit specialiter. Sed
              hypocrisis in omnibus actibus virtutum consistit, et praecipue in oratione, jejunio,
              et eleemosyna, ut patet in Evangelio Matth. Ergo hypocrisis non est speciale
              peccatum.</p>
            <p xml:id="ta-l4d16q4-d1e149">Sed contra, peccatum simulationis virtuti opponitur quae dicitur veritas. Sed veritas
              est specialis virtus, ut patet in 4 Ethic. Ergo et simulatio, sive hypocrisis, est
              speciale peccatum.</p>

          </div>
          <div xml:id="ta-l4d16q4-Dd1e153">
            <head xml:id="ta-l4d16q4-Hd1e155">Quaestiuncula 3</head>
            <p xml:id="ta-l4d16q4-d1e158">Ulterius. Videtur quod semper sit mortale peccatum. Quia peccatum veniale non impedit
              veniam de peccatis mortalibus. Sed hypocrisis impedit, ut in littera patet. Ergo est
              mortale peccatum.</p>
            <p xml:id="ta-l4d16q4-d1e161">Praeterea, Hieronymus dicit, quod in comparatione duorum malorum levius est aperte
              peccare quam sanctitatem simulare. Sed aperte peccare est peccatum mortale. Ergo et
              sanctitatem simulare semper.</p>
            <p xml:id="ta-l4d16q4-d1e164">Praeterea, philosophus dicit, quod illi qui amicitiam simulant, magis sunt accusandi
              quam illi qui numisma violant, quanto contra melius fraudem committunt. Sed qui
              numisma violant, semper mortaliter peccant. Ergo et hypocritae.</p>
            <p xml:id="ta-l4d16q4-d1e167">Praeterea, omne quod excluditur a visione Dei est peccatum mortale. Sed hypocrisis
              est hujusmodi, ut patet Job 13, 16: <quote xml:id="ta-l4d16q4-Qd1e169">in conspectu ejus non veniet omnis
                hypocrita</quote>. Ergo semper est mortale peccatum.</p>
            <p xml:id="ta-l4d16q4-d1e174">Sed contra, veritatis virtus corrumpitur tam per mendacium oris, quam per
              simulationem operis. Sed mendacium non est semper mortale. Ergo nec simulatio.</p>

          </div>
          <div xml:id="ta-l4d16q4-Dd1e179">
            <head xml:id="ta-l4d16q4-Hd1e181">Quaestiuncula 4</head>
            <p xml:id="ta-l4d16q4-d1e184">Ulterius. Videtur quod hypocrisis non debeat poni impedimentum poenitentiae prae
              aliis vitiis. Quia quanto aliquod peccatum est gravius, tanto magis poenitentiam
              impedit. Sed alia interiora peccata quaedam sunt majora quam hypocrisis. Ergo illa
              magis debent poni impedimentum poenitentiae.</p>
            <p xml:id="ta-l4d16q4-d1e187">Praeterea, hypocrisis, secundum Gregorium, est filia inanis gloriae. Sed causa magis
              operatur ad aliquid quam effectus. Ergo magis debet poni inanis gloria impedimentum
              poenitentiae quam hypocrisis.</p>
            <p xml:id="ta-l4d16q4-d1e190">Sed contrarium in littera apparet.</p>
          </div>
          <div xml:id="ta-l4d16q4-Dd1e194">
            <head xml:id="ta-l4d16q4-Hd1e196">Quaestiuncula 1</head>
            <p xml:id="ta-l4d16q4-d1e199">Respondeo dicendum ad primam quaestionem, quod hypocrita proprie dicitur qui personam
              alterius repraesentat, quasi submissus, vel suppositus loco alterius; unde in theatris
              illi qui personam aliorum gerebant repraesentantes, dicebantur hypocritae; et sic
              accipit hypocritas philosophus in 3 Ethic.: et ideo ille qui cum non sit virtuosus,
              personam virtuosi ostentat, hypocrita dicitur: hypocritis enim Graece, Latine dicitur
              simulator. Et quia ostentare de se melius quam sit, est vitium jactantiae, sive
              verbis, sive factis fiat, ut dicitur in 4 Ethic.; ideo hypocrisis semper est
              peccatum.</p>
            <p xml:id="ta-l4d16q4-d1e202">Ad primum ergo dicendum, quod aliud est peccatum occultum non propalare, quod
              discretionis est, et secunda tabula dicitur eo modo quo supra, dist. 14, qu. 1, art.
              2, qu. 3, dictum est; et aliud virtutem ostentare, cum aliquis peccato subjacet, quod
              hypocrisis est.</p>
            <p xml:id="ta-l4d16q4-d1e205">Ad secundum dicendum, quod peccatum occultare sufficit ad vitandum scandalum; sed
              peccatum sub specie virtutis palliare hypocrisis est, et malum semper; et per hoc quis
              famam non conservat, sed furatur.</p>

          </div>
          <div xml:id="ta-l4d16q4-Dd1e209">
            <head xml:id="ta-l4d16q4-Hd1e211">Quaestiuncula 2</head>
            <p xml:id="ta-l4d16q4-d1e214">Ad secundam quaestionem dicendum, quod privationes specificantur per habitus
              oppositos; et ideo illud peccatum est generale quod aufert aliquam conditionem quae
              requiritur in qualibet virtute, sicut inobedientia, prout est generale peccatum.
              Hypocrisis autem aufert conformitatem signi ostendentis conditionem personae ad rem
              significatam; quae quidem conformitas ad unam virtutem specialiter pertinet, scilicet
              veritatem; et ideo est speciale peccatum.</p>
            <p xml:id="ta-l4d16q4-d1e217">Ad primum ergo dicendum, quod apertum, non importat aliquam specialem rationem
              peccati; et ideo aperta malitia non nominat peccatum speciale, sicut simulatio, quae
              specialem rationem peccati importat.</p>
            <p xml:id="ta-l4d16q4-d1e220">Ad secundum dicendum, quod non est inconveniens quod aliquod speciale peccatum vel
              specialis virtus utatur actibus aliarum virtutum vel vitiorum materialiter, sicut
              magnanimitas utitur omnibus aliis actibus virtutum, ut in eis magna operetur, ut
              dicitur in 4 Ethic.: et similiter cum hypocrisis sit quaedam species jactantiae, quia
              non jactat quodlibet, sed sanctitatem, utitur omnibus actibus quae sanctitatem
              ostendere possunt, et praecipue illis in quibus magis sanctitas ostenditur, sicut est
              oratio jejunium, et eleemosyna.</p>

          </div>
          <div xml:id="ta-l4d16q4-Dd1e224">
            <head xml:id="ta-l4d16q4-Hd1e226">Quaestiuncula 3</head>
            <p xml:id="ta-l4d16q4-d1e229">Ad tertiam quaestionem dicendum, quod hypocrisis habet eamdem rationem peccati, sicut
              et mendacium: mendacium autem non semper est peccatum mortale, sed quando est
              perniciosum; et similiter hypocrisis non semper est peccatum mortale, sed quando est
              perniciosa, cedens in nocumentum alterius personae, dum propter creditam sanctitatem
              alium defraudat re quam habet, vel habere debet; aut in nocumentum fidei et Ecclesiae,
              dum propter sanctitatem creditam de ipso, ei contra fidem et Ecclesiam creditur.</p>
            <p xml:id="ta-l4d16q4-d1e232">Ad primum ergo dicendum, quod peccatum veniale quod poenitentiam non impedit, non
              impedit remissionem peccati mortalis, quae per poenitentiam fit; sed per aliquod
              peccatum veniale potest impediri poenitentiae opus ne sit poenitentiae; quia peccatum
              veniale impedit actum virtutis, quamvis non tollat habitum; et sic impedire potest
              veniam peccati.</p>
            <p xml:id="ta-l4d16q4-d1e235">Ad secundum dicendum, quod verbum Hieronymi intelligendum est secundum quid, et non
              simpliciter: quia quantum ad unam circumstantiam unum peccatum potest esse gravius
              illo quod est gravius simpliciter. Vel dicendum, quod etiam aperte peccare non semper
              est mortale, sed quandoque veniale.</p>
            <p xml:id="ta-l4d16q4-d1e238">Ad tertium dicendum, quod philosophus loquitur, quando simulatio amicitiae in
              nocumentum personae redundat.</p>
            <p xml:id="ta-l4d16q4-d1e242">Ad quartum dicendum, quod loquitur de hypocrita qui totum bonum quod agit, ad
              ostentationem ordinat. Vel dicendum, quod loquitur quantum ad hoc quod opera bona ex
              hypocrisi facta ad conspectum Dei non perducunt.</p>

          </div>
          <div xml:id="ta-l4d16q4-Dd1e246">
            <head xml:id="ta-l4d16q4-Hd1e248">Quaestiuncula 4</head>
            <p xml:id="ta-l4d16q4-d1e251">Ad quartam quaestionem dicendum, quod opera poenitentiae, exteriora praecipue, nata
              sunt sanctitatem ostendere; et ideo eis utitur hypocrisis intentionem poenitentiae
              rectae excludens; et propter hoc directius impedit poenitentiae effectum quam alia
              vitia etiam graviora.</p>
            <p xml:id="ta-l4d16q4-d1e254">Et per hoc patet solutio ad primum.</p>
            <p xml:id="ta-l4d16q4-d1e257">Ad secundum dicendum, quod inanis gloria surgit quandoque ex operibus etiam recta
              intentione factis; sed hypocrisis semper intentionem factorum pervertit, et ideo magis
              impedit poenitentiae fructum.</p>
          </div>
        </div>
        <div xml:id="ta-l4d16q4-Dd1e262" type="articulus">
          <head xml:id="ta-l4d16q4-Hd1e264">Articulus 2</head>

          <head xml:id="ta-l4d16q4-Hd1e267" type="question-title">Utrum ludi poenitentiam exterius impediant</head>

          <div xml:id="ta-l4d16q4-Dd1e270">
            <head xml:id="ta-l4d16q4-Hd1e272">Quaestiuncula 1</head>
            <p xml:id="ta-l4d16q4-d1e275">Ad secundum sic proceditur. Videtur quod ludi poenitentiam exterius impediant. Illud
              enim in quo potest consistere virtus, poenitentiam non impedit. Sed in ludis consistit
              virtus eutrapeliae, ut in 4 Ethic. patet. Ergo ludus poenitentiam non impedit.</p>
            <p xml:id="ta-l4d16q4-d1e278">Praeterea, oportet operibus laboriosis requiem interponere, eo quod impossibile est
              semper agere. Sed ludus est requies quaedam. Ergo oportet inter opera poenitentiae
              aliquando ludere; ergo ludus poenitentiam non impedit.</p>
            <p xml:id="ta-l4d16q4-d1e281">Sed contra, Eccle. 3, tempus ridendi aliud describitur a tempore flendi. Sed tempus
              poenitentiae est tempus flendi: quia poenitentia est commissa flere. Ergo non est
              tempus ludendi.</p>

          </div>
          <div xml:id="ta-l4d16q4-Dd1e285">
            <head xml:id="ta-l4d16q4-Hd1e287">Quaestiuncula 2</head>
            <p xml:id="ta-l4d16q4-d1e290">Ulterius. Videtur quod spectacula non impediant poenitentiam. Spectacula enim ad
              utilitatem hominum sunt instituta. Sed poenitentia non resecat utilia, sed superflua.
              Ergo poenitentia per spectacula non impeditur.</p>
            <p xml:id="ta-l4d16q4-d1e293">Praeterea, in spectando aliud non potest esse nisi peccatum curiositatis. Sed aliae
              curiositates, ut scientiarum, non ponuntur impedimenta poenitentiae. Ergo nec
              spectaculum impedimentum poenitentiae dici debet.</p>
            <p xml:id="ta-l4d16q4-d1e296">Praeterea, alia sunt multo graviora peccata quam spectacula et ludi. Ergo illa multo
              magis debent poni impedimenta poenitentiae quam ista.</p>
            <p xml:id="ta-l4d16q4-d1e299">Sed contra, illud ex quo homo peccator constituitur, non competit poenitenti. Sed
              inspectores talium adulteros et inverecundos ipsa spectacula constituunt, ut
              Chrysostomus dicit. Ergo non competunt poenitenti.</p>

          </div>
          <div xml:id="ta-l4d16q4-Dd1e303">
            <head xml:id="ta-l4d16q4-Hd1e305">Quaestiuncula 3</head>
            <p xml:id="ta-l4d16q4-d1e308">Ulterius. Videtur quod exercitium militiae vel negotiationis poenitentiam non
              impediat. Quia illa sine quibus non potest respublica conservari, non sunt vitia, sed
              magis ad virtutem ordinata. Sed non potest conservari sine militia, per quam hostes
              comprimuntur, et sine negotiatione, per quam necessaria populo procurantur. Ergo talia
              officia sine peccato possunt exerceri; ergo non impediunt poenitentiam.</p>
            <p xml:id="ta-l4d16q4-d1e311">Praeterea, Joannes poenitentiam docebat, ut patet Matth. 3. Sed ipse non prohibebat
              homines a militia, neque publicanos ab officio suo, ut patet Lucae 3. Ergo videtur
              quod talia officia non impediant.</p>
            <p xml:id="ta-l4d16q4-d1e314">Sed contra est quod Gregorius in littera dicit.</p>
          </div>
          <div xml:id="ta-l4d16q4-Dd1e319">
            <head xml:id="ta-l4d16q4-Hd1e321">Quaestiuncula 1</head>
            <p xml:id="ta-l4d16q4-d1e324">Respondeo dicendum ad primam quaestionem, quod ludorum est triplex differentia.
              Quidam enim ludi sunt qui ex se ipsis turpitudinem habent; et tales ludi ab omnibus
              vitandi sunt, et praecipue a poenitentibus, qui per fletum peccata corrigere debent,
              sicut ludi qui in theatris agebantur ad luxuriam provocantes. Alii ludi sunt qui ex
              gaudio devotionis procedunt, sicut David dixit: <quote xml:id="ta-l4d16q4-Qd1e326">ludam, et vilior fiam coram
                domino</quote>: 2 regum 6, 21 et 23; et tales ludi non sunt vitandi, sed laudandi et
              aemulandi. Quidam autem ludi sunt nullam turpitudinem habentes, quos philosophus
              liberales vocat; et hi sunt materia virtutis, scilicet eutrapeliae; et ideo servatis
              debitis circumstantiis, possunt laudabiliter fieri ad quietem propriam, et aliis
              delectabiliter convivendum. Sed contingit in eis esse peccatum, eo quod debitae
              circumstantiae non servantur; unde in talibus ludis aliquid decet unum quod non decet
              alium; et in his etiam ludis poenitens se debet habere aliter quam alii, inquantum
              poenitentia fletum requirit. Tamen eis moderate uti potest, secundum quod ad
              recreationem animi pertinent, aut ad societatem eorum cum quibus homo convivit; unde
              Seneca dicit: <quote xml:id="ta-l4d16q4-Qd1e329">sic te gere sapienter, ut nullus te habeat tamquam asperum, nec
                contemnat quasi vilem</quote>.</p>
            <p xml:id="ta-l4d16q4-d1e333">Et per hoc patet solutio ad objecta.</p>

          </div>
          <div xml:id="ta-l4d16q4-Dd1e337">
            <head xml:id="ta-l4d16q4-Hd1e339">Quaestiuncula 2</head>
            <p xml:id="ta-l4d16q4-d1e342">Ad secundam quaestionem dicendum, quod hujusmodi spectacula si sunt rerum turpium, ad
              peccatum provocantium, studiosa eorum inspectio peccatum est, et quandoque etiam
              mortale, tanta potest libido adhiberi; unde a tali inspectione omnes se arcere debent,
              et praecipue poenitentes. Quaedam vero spectacula sunt de rebus utilibus et ad vitam
              necessariis, sicut sunt venationes, et cetera hujusmodi; et talia spectacula
              distrahunt animum; unde quamvis possit sine peccato eis intendi, servata discretione
              debita quantum ad conditiones personae, et aliarum circumstantiarum; tamen poenitenti
              sunt vitanda propter hoc quod debet cor ad Deum collectum habere, nisi quantum
              necessitas exposcit.</p>
            <p xml:id="ta-l4d16q4-d1e345">Ad primum ergo dicendum, quod poenitentia etiam quaedam utilia resecat, inquantum
              poenam infert pro culpa praeterita: unde in littera dicitur, quod aliquid sufficit ei
              qui non peccavit, quod non sufficit ei qui de peccatis poenitentiam agit.</p>
            <p xml:id="ta-l4d16q4-d1e348">Ad secundum dicendum, quod per hujusmodi spectacula sensibilia magis animus ad
              vanitates distrahitur quam per intelligibilia: et ideo ista magis sunt cavenda;
              quamvis peccatum curiositatis in omnibus cavendum sit.</p>
            <p xml:id="ta-l4d16q4-d1e351">Ad tertium dicendum, quod ista peccata specialiter ex inepta laetitia procedere
              videntur; et quia poenitentia tristitiam habet adjunctam, ideo specialem oppositionem
              ad poenitentiam ista peccata habent.</p>

          </div>
          <div xml:id="ta-l4d16q4-Dd1e355">
            <head xml:id="ta-l4d16q4-Hd1e357">Quaestiuncula 3</head>
            <p xml:id="ta-l4d16q4-d1e360">Ad tertiam quaestionem dicendum, quod officium militiae et negotiationis, et
              publicanorum, qui vectigalia publica exigunt, ex propinquo habent peccatum annexum,
              quamvis sine peccato quandoque exerceri possunt. Et quia poenitens debet occasionem
              peccati vitare satisfaciendo, etiam talia officia laudabile est si evitet; non est
              tamen de necessitate poenitentiae: quia poenitens non potest omnes peccati occasiones
              vitare, dum in mundo isto vivit; et ideo sufficit, si peccatum in istis officiis
              vitet; ut quod miles secundum consilium Joannis, neminem concutiat, et stipendiis
              justis contentus sit, et non utatur officio militari ad ostentationem, sed ad
              utilitatem Ecclesiae et reipublicae, et ad exercitium virium; et quod negotiator non
              habeat conditionem in se, quae ipsum ab officio hoc prohibeat; sicut clericis et
              monachis non licet negotiari, quamvis liceat propria vendere; et quod tempore debito
              mercationes faciant, non diebus festivis, et tempore quod caristiam inducere possit,
              tale officium exerceatur; et modus debitus, ut sine fraude fiat, et secundum licitum
              contractum. In publicanis autem, ut de auctoritate principis, et causa communis
              utilitatis, scilicet ad defensionem terrae, et non immoderata recipiantur telonea.
              Quod autem Gregorius dicit in littera, intelligendum est non quia non possit sine
              peccato fieri, sed quia frequenter ad peccatum implicat.</p>
            <p xml:id="ta-l4d16q4-d1e363">Et per hoc patet solutio ad objecta.</p>
          </div>
        </div>
        <div xml:id="ta-l4d16q4-Dd1e368">
          <head xml:id="ta-l4d16q4-Hd1e370">Expositio textus</head>
          <p xml:id="ta-l4d16q4-d1e373"><quote xml:id="ta-l4d16q4-Qd1e374">Cogit peccatorem omnia libenter ferre</quote>. Intelligendum est de illis quae
            sunt necessaria ad peccati remissionem; et sic est accommodata distributio. <quote xml:id="ta-l4d16q4-Qd1e377">Sunt
              enim tres differentiae peccati</quote> et cetera. Contra. Omittit peccatum oris.
            Praeterea, Gregorius, addit super illud Job 3: <quote xml:id="ta-l4d16q4-Qd1e380">quare non in vulva mortuus
              sum?</quote> Quartum, scilicet fomentum adulationis. Et dicendum quod haec distinctio
            peccatorum differt a prima: quia prima est secundum diversitatem instrumentorum, haec
            autem secundum progressum peccati, quod primo de intus, secundo ad extra procedit,
            tertio confirmatur per consuetudinem; et adaptatur partibus poenitentiae: quia contritio
            in corde latet, confessio ad exteriora poenitentiam manifestat, sed satisfactio boni
            operis consuetudinem adjungit. Non tamen hoc ita est intelligendum, quasi singulae
            poenitentiae partes singulis conditionibus peccati respondeant, sed per adaptationem,
            sicut et de aliis dictum est. Ad primum ergo dicendum, quod verbum habet eumdem gradum
            quantum ad manifestationem cum ipso facto; et ideo in facto includitur. Ad secundum
            dicendum, quod illud quod Gregorius addit, non est in ipso peccante, sed in alio; et
            ideo Augustinus illud omittit. <quote xml:id="ta-l4d16q4-Qd1e383">Satisfactio praecipitur a Joanne</quote> etc., non
            quod Joannes fuerit auctor praecepti, sed denuntiator; Christus autem sacramenti
            institutor, et partium ejus. <quote xml:id="ta-l4d16q4-Qd1e386">Ponat se omnino in judicio</quote>. Ergo videtur
            quod si sacerdos injungat alicui quod intret religionem, teneatur facere; et praecipue
            quia quidam canones videntur istam poenitentiam taxare; et similiter quod quantumcumque
            magnam poenitentiam pro parvo peccato injungat, poenitens facere teneatur. Et dicendum,
            quod intelligendum est de his quae sacerdos, inquantum habet clavem scientiae et
            auctoritatis per divinum judicium, et non secundum humanum errorem, injungit. Introitus
            autem in religionem cum sit voluntatis, non potest alicui injungi; et si aliqui canones
            injungere inveniantur, magis est consilium quam praeceptum: qualibet enim poenitentia
            taxata, levissima religio est major satisfactio, inquantum homo abdicat propriam
            voluntatem, qua nihil est homini carius. <quote xml:id="ta-l4d16q4-Qd1e389">Caveat ne ductus verecundia dividat apud
              se confessionem</quote>. De hoc inquiretur, cum de confessione quaestio erit.
              <quote xml:id="ta-l4d16q4-Qd1e393">Caveat etiam ne prius ad dominicum corpus accedat quam confortetur bona
              conscientia</quote>. Bona conscientia confortatur, quando certis signis conjicere
            potest peccatum sibi dimissum; et hoc quando facit quod in se est; et ideo qui habet
            copiam sacerdotis, et necessitate non urgetur ad communicandum, sicut urgentur
            sacerdotes parochiales, non debet accedere ante confessionem; sed etiam post
            contritionem et confessionem gravium peccatorum, consilium videtur esse Augustini, quod
            non statim accedat propter reverentiam sacramenti, et ut magis seipsum probet.
              <quote xml:id="ta-l4d16q4-Qd1e396">Quae non secundum auctoritatem sanctorum imponuntur</quote>. Non tamen oportet
            quod semper ad litteram serventur poenitentiae in canone injunctae; sed consideratis
            conditionibus peccati et peccatoris poenitentiae sunt moderandae. <quote xml:id="ta-l4d16q4-Qd1e399">Quae fit pro
              illis peccatis quae legis Decalogus continet</quote>, sicut directe contra Decalogi
            praecepta existentia, ut mortalia; non autem sicut praeter praecepta, sicut sunt peccata
            venialia. <quote xml:id="ta-l4d16q4-Qd1e402">Sic veraciter dicitur: sicut et nos dimittimus debitoribus
              nostris</quote>. Videtur quod ille qui non habet peccatum aliquod, peccet in dicendo:
              <quote xml:id="ta-l4d16q4-Qd1e405">pater noster</quote>: quia confitetur debita se habere quae non habet.
            Praeterea, videtur idem de illo qui debita non dimittit, quod peccet dicendo,
              <quote xml:id="ta-l4d16q4-Qd1e408">pater noster</quote>. Et dicendum ad primum, quod hoc non est alicui certum
            quod omnino a peccato, saltem veniali, vel quantum ad aliquem reatum, immunis sit. Si
            tamen per revelationem sciat, non peccat dicens in persona Ecclesiae. Et similiter
            dicendum de secundo, quod in persona Ecclesiae dicit se debita dimittere; unde non
            peccat hoc dicendo; sed remissionem non consequitur, nisi dimittat.</p>
        </div>
      </div>
    </body>
  </text>
</TEI>