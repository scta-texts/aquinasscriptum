<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 30, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 30, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="465a"/>
      </div>
    </front>
    <body>
      <div xml:id="ta-l4d30q1">
        <head xml:id="ta-l4d30q1-Hd1e97">Librum IV, Distinctio 30, Quaestio 1</head>
        <div xml:id="ta-l4d30q1-Dd1e100">
          <head xml:id="ta-l4d30q1-Hd1e102">Prooemium</head>
          <p xml:id="ta-l4d30q1-d1e105">Postquam ostendit Magister quod consensus matrimonii impeditur per coactionem, hic
            ostendit quod impeditur per errorem; et dividitur haec distinctio in partes tres: in
            prima determinat de impedimento erroris; in secunda de consensu qui fuit in matrimonio
            b. virginis, ibi: <quote xml:id="ta-l4d30q1-Qd1e107">praemissis aliquid addendum est</quote>; in tertia de causa
            finali matrimonii, ibi: <quote xml:id="ta-l4d30q1-Qd1e110">exposito quae sit efficiens causa matrimonii, consequens
              est ostendere ob quam causam soleat vel debeat contrahi matrimonium</quote>. Circa
            primum tria facit. Primo ostendit quis error matrimonium impediat: secundo objicit in
            contrarium, ibi: <quote xml:id="ta-l4d30q1-Qd1e113">sed objicitur de Jacob</quote> etc.; tertio solvit, ibi:
              <quote xml:id="ta-l4d30q1-Qd1e116">sed quod ibi factum est, in mysterio gestum non improbe traditur. Praemissis
              aliquid addendum est</quote>. Hic determinat de consensu quod fuit in matrimonio b.
            virginis; et circa hoc duo facit: primo ostendit cujusmodi consensus ille fuit; secundo
            ostendit quod matrimonium illud fuit perfectum, ibi: <quote xml:id="ta-l4d30q1-Qd1e119">inter quos, ut ait
              Augustinus, perfectum fuit conjugium. Exposito quae sit efficiens causa
              matrimonii</quote> et cetera. Hic determinat de causa finali matrimonii; et primo de
            causis matrimonii in generali; secundo de causis matrimonii b. virginis, ibi:
              <quote xml:id="ta-l4d30q1-Qd1e123">habuit autem conjugium Mariae et Joseph alias causas speciales</quote>. Circa
            primum duo facit: primo ponit causas finales matrimonii, et principales et secundarias;
            secundo excludit errorem, ibi: <quote xml:id="ta-l4d30q1-Qd1e126">nec est assentiendum illis qui dicunt, non esse
              conjugium quod propter has causas minus honestas contrahitur</quote>. Ubi duo facit:
            primo ostendit quod malus finis non facit quod non sit matrimonium; secundo ostendit
            quod non facit quod non sit matrimonium bonum, ibi: <quote xml:id="ta-l4d30q1-Qd1e129">et licet fine non bono
              contrahatur conjugium, quando species contrahentis movet animum, conjugium tamen bonum
              est</quote>. Hic est duplex quaestio. Prima de matrimonio in communi. Secunda de
            matrimonio beatae virginis. Circa primum quaeruntur tria: 1 utrum error de sui natura
            matrimonium impediat; 2 quis error; 3 de causa finali matrimonii.</p>

        </div>
        <div xml:id="ta-l4d30q1-Dd1e134" type="articulus">
          <head xml:id="ta-l4d30q1-Hd1e136">Articulus 1</head>

          <head xml:id="ta-l4d30q1-Hd1e139" type="questionTitle">Utrum error debeat poni matrimonii impedimentum per se</head>

          <p xml:id="ta-l4d30q1-d1e142">Ad primum sic proceditur. Videtur quod error non debeat poni matrimonii impedimentum
            per se. Consensus enim, qui est causa efficiens matrimonii, impeditur sicut et
            voluntarium. Sed voluntarium, secundum philosophum in 3 Ethic., cap. 7, ponitur impediri
            per ignorantiam, quae non est idem quod error: quia ignorantia nullam cognitionem ponit;
            sed error ponit; eo quod approbare falsa pro veris sit error, secundum Augustinum. Ergo
            non debuit hic poni impedimentum matrimonii error, sed magis ignorantia.</p>
          <p xml:id="ta-l4d30q1-d1e145">Praeterea, illud potest impedire matrimonium de sui natura, quod habet contrarietatem
            ad bona matrimonii. Sed error non est hujusmodi. Ergo error, de sui natura, non impedit
            matrimonium.</p>
          <p xml:id="ta-l4d30q1-d1e148">Praeterea, sicut consensus requiritur ad matrimonium, ita intentio requiritur ad
            Baptismum. Sed si aliquis baptizat Joannem, et credit baptizare Petrum, nihilominus
            Joannes vere baptizatus est. Ergo error non excludit matrimonium.</p>
          <p xml:id="ta-l4d30q1-d1e152">Praeterea, inter Liam et Jacob fuit verum matrimonium. Sed ibi fuit error. Ergo error
            non excludit matrimonium.</p>
          <p xml:id="ta-l4d30q1-d1e155">Sed contra est quod in Digestis dicitur: <quote xml:id="ta-l4d30q1-Qd1e157">quid tam contrarium est consensui, quam
              error?</quote> Sed consensus requiritur ad matrimonium. Ergo error matrimonium
            impedit.</p>
          <p xml:id="ta-l4d30q1-d1e161">Praeterea, consensus aliquid voluntarium nominat. Sed error impedit voluntarium: quia
            voluntarium, secundum philosophum, et Gregorium Nyssenum, et Damascenum, est cujus
            principium est in aliquo sciente singularia, in quibus est actus; quod erranti non
            competit. Ergo error matrimonium impedit.</p>
          <p xml:id="ta-l4d30q1-d1e164">Respondeo dicendum, quod quidquid impedit causam, de sui natura impedit et effectum
            similiter. Consensus autem est causa matrimonii, ut dictum est; et ideo quod evacuat
            consensum, evacuat matrimonium. Consensus autem voluntatis est actus, qui praesupponit
            actum intellectus. Deficiente autem primo, necessarium est defectum contingere in
            secundo; et ideo, quando error cognitionem impedit, sequitur etiam in ipso consensu
            defectus, et per consequens in matrimonio; et sic error de jure naturali habet quod
            evacuet matrimonium.</p>
          <p xml:id="ta-l4d30q1-d1e167">Ad primum ergo dicendum, quod ignorantia differt, simpliciter loquendo, ab errore: quia
            ignorantia de sui ratione non importat aliquem cognitionis actum: sed error ponit
            judicium rationis perversum de aliquo. Tamen quantum ad hoc quod est impedire
            voluntarium, non differt utrum dicatur ignorantia vel error: quia nulla ignorantia
            potest impedire voluntarium nisi quae habet errorem adjunctum, eo quod actus voluntatis
            praesupponit aestimationem sive judicium de aliquo in quod fertur. Unde si est ibi
            ignorantia, oportet esse errorem; et ideo etiam ponitur error quasi causa proxima.</p>
          <p xml:id="ta-l4d30q1-d1e170">Ad secundum dicendum, quod quamvis non contrarietur secundum se matrimonio,
            contrariatur tamen ei quantum ad causam suam.</p>
          <p xml:id="ta-l4d30q1-d1e174">Ad tertium dicendum, quod character baptismalis non causatur ex intentione baptizantis
            directe, sed ex elemento materiali exterius adhibito. Intentio autem operatur solum ut
            dirigens elementum materiale ad effectum proprium. Sed vinculum conjugale ex ipso
            consensu causatur directe; et ideo non est simile.</p>
          <p xml:id="ta-l4d30q1-d1e177">Ad quartum dicendum, quod, sicut Magister in littera dicit, matrimonium quod fuit inter
            Liam et Jacob non fuit perfectum ex ipso concubitu qui ex errore contingit, sed ex
            consensu qui postmodum accessit. Tamen uterque de peccato excusatur, ut in littera
            patet.</p>

        </div>
        <div xml:id="ta-l4d30q1-Dd1e181" type="articulus">
          <head xml:id="ta-l4d30q1-Hd1e183">Articulus 2</head>

          <head xml:id="ta-l4d30q1-Hd1e186" type="questionTitle">Utrum omnis error matrimonium impediat</head>

          <p xml:id="ta-l4d30q1-d1e189">Ad secundum sic proceditur. Videtur quod omnis error matrimonium impediat, et non solum
            error conditionis aut personae, ut in littera dicitur. Quia quod alicui convenit
            secundum se, convenit ei secundum totum suum ambitum. Sed error de sui natura habet quod
            matrimonium impediat, ut dictum est. Ergo omnis error matrimonium impedit.</p>
          <p xml:id="ta-l4d30q1-d1e192">Praeterea, si error, inquantum hujusmodi, matrimonium impedit, magis error magis debet
            impedire. Sed magis est error fidei, qui est in haereticis non credentibus hoc
            sacramentum, quam error personae. Ergo magis debet impedire quam error personae.</p>
          <p xml:id="ta-l4d30q1-d1e195">Praeterea, error non evacuat matrimonium nisi inquantum tollit voluntarium. Sed
            ignorantia cujuslibet circumstantiae voluntarium tollit, ut patet in 3 Ethicor. Ergo non
            solum error conditionis seu personae matrimonium impedit.</p>
          <p xml:id="ta-l4d30q1-d1e199">Praeterea, sicut conditio servitutis est aliquid annexum accidens personae, ita
            qualitas corporis aut animi. Sed error conditionis impedit matrimonium. Ergo eadem
            ratione error qualitatis aut fortunae.</p>
          <p xml:id="ta-l4d30q1-d1e202">Praeterea, sicut ad conditionem personae pertinet servitus et libertas, ita nobilitas
            vel ignobilitas, aut dignitas status, et privatio ejus. Sed error conditionis libertatis
            vel servitutis impedit matrimonium. Ergo et error aliorum dictorum.</p>
          <p xml:id="ta-l4d30q1-d1e205">Praeterea, sicut conditio servitutis impedit, ita etiam disparitas cultus, et
            impotentia coeundi, ut infra dicetur. Ergo sicut error conditionis ponitur impedimentum
            matrimonii, ita error circa alia hujusmodi deberet impedimentum matrimonii poni.</p>
          <p xml:id="ta-l4d30q1-d1e208">Sed contra, videtur quod nec error personae matrimonium impediat. Quia sicut emptio est
            quidam contractus, ita et matrimonium. Sed in emptione et venditione si detur aurum
            aequivalens pro alio auro, non impeditur venditio. Ergo nec matrimonium impeditur, si
            pro una muliere alia accipiatur.</p>
          <p xml:id="ta-l4d30q1-d1e211">Praeterea, potest contingere quod per multos annos isto errore detineantur, et filios
            et filias generent simul. Sed grave esset dicere, quod tunc essent dividendi. Ergo error
            primus non frustravit matrimonium.</p>
          <p xml:id="ta-l4d30q1-d1e214">Praeterea, potest contingere quod frater viri in quem se credidit consentire mulier,
            offeratur ei, et cum eo commisceatur carnaliter. Videtur ergo quod non possit redire ad
            illum in quem consentire se credidit, sed debeat stare cum fratre ejus; et sic error
            personae non impedit matrimonium.</p>
          <p xml:id="ta-l4d30q1-d1e218">Respondeo dicendum, quod sicut error ex hoc quod involuntarium causat, habet excusare
            peccatum, ita quod matrimonium impediat ex eodem. Error autem non excusat a peccato,
            nisi sit illius circumstantiae cujus appositio vel remotio facit differentiam liciti et
            illiciti in actu. Si enim aliquis percutiat patrem baculo ferreo, quem credit ligneum
            esse, non excusatur a toto, quamvis forte a tanto; sed si credat quis percutere filium
            causa disciplinae, et percutiat patrem, excusatur a toto, diligentia debita adhibita.
            Unde oportet quod error qui matrimonium impedit, sit alicujus eorum quae sunt de
            essentia matrimonii. Duo autem includit matrimonium ipsum; scilicet personas quae
            conjunguntur, et mutuam potestatem in invicem, in qua matrimonium consistit. Primum
            autem tollitur per errorem personae; secundum per errorem conditionis, quia servus non
            potest potestatem sui corporis alteri tradere sine consensu domini sui; et propter hoc
            hi duo errores matrimonium impediunt, et non alii.</p>
          <p xml:id="ta-l4d30q1-d1e221">Ad primum ergo dicendum, quod error non habet ex natura generis quod impediat
            matrimonium, sed ex natura differentiae adjunctae; prout scilicet est error alicujus
            eorum quae sunt de essentia matrimonii.</p>
          <p xml:id="ta-l4d30q1-d1e224">Ad secundum dicendum, quod error infidelis de matrimonio est circa ea quae sunt
            matrimonium consequentia, sicut an sit sacramentum, vel an sit licitum; et ideo error
            talis matrimonium non impedit, sicut nec error circa Baptismum impedit acceptionem
            characteris, dummodo intendat facere vel recipere quod Ecclesia dat, quamvis credat
            nihil esse.</p>
          <p xml:id="ta-l4d30q1-d1e227">Ad tertium dicendum, quod non quaelibet ignorantia circumstantiae causat involuntarium
            quod excusat peccatum, ut dictum est; et propter hoc ratio non sequitur.</p>
          <p xml:id="ta-l4d30q1-d1e230">Ad quartum dicendum, quod diversitas fortunae non variat aliquid eorum quae sunt de
            essentia matrimonii, nec diversitas qualitatis, sicut facit conditio servitutis; et ideo
            ratio non sequitur.</p>
          <p xml:id="ta-l4d30q1-d1e233">Ad quintum dicendum, quod error nobilitatis, inquantum hujusmodi, non evacuat
            matrimonium eadem ratione qua nec error qualitatis. Sed si error nobilitatis vel
            dignitatis redundat in errorem personae, tunc impedit matrimonium; unde si consensus
            mulieris feratur in istam personam directe, error de nobilitate ipsius non impedit
            matrimonium. Si autem directe intendit consentire in filium regis, quicumque sit ille,
            tunc si alius praesentetur ei quam filius regis, est error personae, et impedietur
            matrimonium.</p>
          <p xml:id="ta-l4d30q1-d1e237">Ad sextum dicendum, quod error etiam illorum impedimentorum matrimonii quantum ad ea
            quae faciunt personas illegitimas, impedit matrimonium. Sed ideo de errore illorum non
            facit mentionem, quia illa impediunt matrimonium sive cum errore sive sine errore sint;
            ut si aliqua contrahat cum subdiacono, sive sciat, sive non sciat, non est matrimonium.
            Sed conditio servitutis non impedit, si servitus sciatur; et ideo non est simile.</p>
          <p xml:id="ta-l4d30q1-d1e240">Ad septimum dicendum, quod pecunia in contractibus accipitur quasi mensura aliarum
            rerum, ut patet in 5 Ethic., et non quasi propter se quaesita; et ideo si non detur illa
            pecunia quae creditur sed alia aequivalens, nihil obest contractui; sed si in re
            quaesita propter se esset error, impediretur contractus, sicut si alicui venderetur
            asinus pro equo; et similiter est in proposito.</p>
          <p xml:id="ta-l4d30q1-d1e243">Ad octavum dicendum, quod quantumcumque fuerit cum ea, nisi de novo consentire velit,
            non est matrimonium.</p>
          <p xml:id="ta-l4d30q1-d1e246">Ad nonum dicendum, quod si ante non consenserat in fratrem ejus, potest eum quem per
            errorem accepit, retinere; nec potest ad fratrem ejus redire, praecipue si sit cognita
            carnaliter ab eo quem accepit. Si autem consenserat in primum per verba de praesenti,
            non potest secundum habere primo vivente; sed potest vel saeculum relinquere, vel ad
            primum redire: et ignorantia facti excusat peccatum, sicut et excusaretur post
            consummatum matrimonium, si a consanguineo viri fraudulenter cognosceretur: quia fraus
            alterius non debet sibi praejudicare.</p>

        </div>
        <div xml:id="ta-l4d30q1-Dd1e250" type="articulus">
          <head xml:id="ta-l4d30q1-Hd1e252">Articulus 3</head>

          <head xml:id="ta-l4d30q1-Hd1e255" type="questionTitle">Utrum matrimonium possit esse ex consensu alicujus in aliquam
            propter causam inhonestam</head>

          <p xml:id="ta-l4d30q1-d1e258">Ad tertium sic proceditur. Videtur quod matrimonium non possit esse ex consensu
            alicujus in aliquam propter causam inhonestam. Unius enim una est ratio. Sed matrimonium
            est unum sacramentum. Ergo non potest fieri ex alterius finis intentione quam illius ad
            quem a Deo institutum est, scilicet ad procreationem prolis.</p>
          <p xml:id="ta-l4d30q1-d1e261">Praeterea, conjunctio matrimonii est a Deo, ut patet Matth. 19, 6: <quote xml:id="ta-l4d30q1-Qd1e263" source="http://scta.info/resource/mt19_6">quos Deus
              conjunxit, homo non separet</quote>. Sed conjunctio quae fit propter turpes causas,
            non est a Deo. Ergo non est matrimonium.</p>
          <p xml:id="ta-l4d30q1-d1e267">Praeterea, in aliis sacramentis si non servetur intentio Ecclesiae, non est verum
            sacramentum. Sed intentio Ecclesiae in sacramento matrimonii non est ad aliquam turpem
            causam. Ergo si ex aliqua turpi causa matrimonium contrahatur, non erit verum
            matrimonium.</p>
          <p xml:id="ta-l4d30q1-d1e271">Praeterea, secundum Boetium, cujus finis bonus, ipsum quoque bonum. Ergo non est
            matrimonium, si propter malum finem fiat.</p>
          <p xml:id="ta-l4d30q1-d1e274">Praeterea, matrimonium significat conjunctionem Christi et Ecclesiae. Sed ibi non cadit
            aliqua turpitudo. Ergo nec matrimonium potest contrahi propter aliquam turpem
            causam.</p>
          <p xml:id="ta-l4d30q1-d1e277">Sed contra est, quia qui baptizat alium intentione lucrandi, vere baptizat. Ergo et qui
            contrahit cum aliqua, intentione lucri, verum est matrimonium.</p>
          <p xml:id="ta-l4d30q1-d1e280">Praeterea, hoc idem probatur per exempla et auctoritates quae ponuntur in littera.</p>
          <p xml:id="ta-l4d30q1-d1e283">Respondeo dicendum, quod causa finalis matrimonii potest accipi dupliciter; scilicet
            per se, et per accidens. Per se quidem causa matrimonii est ad quam matrimonium est de
            se ordinatum; et haec semper bona est; scilicet procreatio prolis, et fornicationis
            vitatio. Sed per accidens causa finalis ipsius est hoc quod contrahentes intendunt ex
            matrimonio. Et quia hoc quod ex matrimonio intenditur, consequitur ad matrimonium; et
            priora non variantur ex posterioribus, sed e converso; ideo ex illa causa non recipit
            matrimonium bonitatem vel malitiam, sed ipsi contrahentes, quorum est finis per se. Et
            quia causae per accidens sunt infinitae; ideo infinitae tales causae possunt esse
            matrimonii, quarum sunt quaedam honestae, et quaedam inhonestae.</p>
          <p xml:id="ta-l4d30q1-d1e286">Ad primum ergo dicendum, quod verum est de causa per se et principali; sed quod habet
            unum finem per se et principalem, potest habere plures fines secundarios per se, et
            infinitos per accidens.</p>
          <p xml:id="ta-l4d30q1-d1e290">Ad secundum dicendum, quod conjunctio potest accipi pro ipsa relatione quae est
            matrimonium; et talis semper est a Deo, et bona est a quacumque fiat causa: vel pro actu
            eorum qui conjunguntur; et sic est quandoque mala, et non est a Deo, simpliciter
            loquendo. Nec est inconveniens quod aliquis effectus sit a Deo cujus causa mala est;
            sicut proles quae ex adulterio suscipitur. Non enim est ex causa illa inquantum est
            mala, sed inquantum aliquid habet de bono, secundum quod est a Deo, quamvis non
            simpliciter sit a Deo.</p>
          <p xml:id="ta-l4d30q1-d1e293">Ad tertium dicendum, quod intentio Ecclesiae quae intendit tradere sacramentum, est de
            necessitate cujuslibet sacramenti, ita quod ea non observata nihil in sacramentis
            agitur; sed intentio Ecclesiae quae intendit utilitatem ex sacramento provenientem, est
            de bene esse sacramenti et non de necessitate ejus: unde si non observetur, nihilominus
            est verum sacramentum; sed praetermittens hanc intentionem peccat; sicut si in Baptismo
            non intendatur sanitas mentis quam Ecclesia intendit. Similiter ille qui intendit
            matrimonium contrahere, quamvis matrimonium non ordinet ad illum finem quem Ecclesia
            intendit, nihilominus verum matrimonium contrahit.</p>
          <p xml:id="ta-l4d30q1-d1e296">Ad quartum dicendum, quod illud malum intentum non est finis matrimonii, sed
            contrahentium.</p>
          <p xml:id="ta-l4d30q1-d1e299">Ad quintum dicendum, quod ipsa unio est signum conjunctionis Christi et Ecclesiae, et
            non operatio unitorum: ideo ratio non sequitur.</p>
        </div>
      </div>
    </body>
  </text>
</TEI>