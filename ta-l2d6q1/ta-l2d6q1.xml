<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum II, Distinctio 6, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum II, Distinctio 6, Quaestio 1</title>
          <date when="2016-03-16">March 16, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-16">March 16, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d6q1">
        <head xml:id="ta-l2d6q1-Hd1e89">Librum II, Distinctio 6, Quaestio 1</head>
        <div xml:id="ta-l2d6q1-Dd1e92">
          <head xml:id="ta-l2d6q1-Hd1e94">Prooemium</head>
          <p xml:id="ta-l2d6q1-d1e97">Ostensa divisione malorum Angelorum a bonis per aversionem et conversionem, hic incipit
            determinare ea quae consequuntur aversos et conversos, secundum quod in eis conveniunt
            vel differunt; et dividitur in partes tres: in prima determinat ea quae consequuntur eos
            quantum ad naturae cognitionem; in secunda, ea quae pertinent ad potestatem, 7 dist.,
            ibi: <quote xml:id="ta-l2d6q1-Qd1e99">supra dictum est quod Angeli qui perstiterunt, per gratiam confirmati
              sunt</quote>; in tertia, ea quae pertinent ad corporum assumptionem, 8 dist., ibi:
              <quote xml:id="ta-l2d6q1-Qd1e102">solet in quaestione versari apud doctos, utrum Angeli omnes, boni scilicet ac
              mali, corporei sint</quote>. Prima in duas: in prima determinat veritatem; in secunda
            movet quaestionem ex determinatis, ibi: <quote xml:id="ta-l2d6q1-Qd1e105">solet autem quaeri, utrum omnes in isto
              aere caliginoso sint</quote>. Circa primum duo facit: primo ponit eorum conditionem
            quantum ad naturae gradum ante peccatum; in secunda conditionem eorum post peccatum,
            ibi: <quote xml:id="ta-l2d6q1-Qd1e108">et tantae superbiae merito de caelo (...) dejectus est in istum caliginosum
              aerem</quote>. Et primo quantum ad locum; secundo quantum ad praelationis gradum, qui
            gradum naturalium sequitur, ibi: <quote xml:id="ta-l2d6q1-Qd1e111">et sicut inter bonos Angelos alii aliis
              praesunt; ita et inter malos alii aliis praelati sunt. Solet autem quaeri, utrum omnes
              in isto aere caliginoso sint</quote>. Hic movet quaestionem quantum ad ea quae dicta
            sunt de loco: et primo determinat eam in communi; secundo in speciali, ibi: <quote xml:id="ta-l2d6q1-Qd1e115">de
              Lucifero autem quidam opinantur quod ibi religatus sit</quote>. Ubi primo determinat
            eam quantum ad primum Angelum; secundo quantum ad alios, ibi: <quote xml:id="ta-l2d6q1-Qd1e118">aliis quoque, qui a
              sanctis juste et pudice viventibus vincuntur, potestas alios tentandi videtur
              adimi</quote>. Hic quinque quaeruntur: 1 de quo ordine fuit supremus Angelus inter
            peccantes qui Lucifer dicitur; 2 qualiter peccatum aliorum ad ejus peccatum se habeat; 3
            de loco eis post peccatum debito; 4 si est inter eos praelationis gradus; 5 de pugna
            eorum ad nos.</p>
        </div>
        <div xml:id="ta-l2d6q1-Dd1e123" type="articulus">
          <head xml:id="ta-l2d6q1-Hd1e125">Articulus 1</head>

          <head xml:id="ta-l2d6q1-Hd1e128" type="questionTitle">Utrum Lucifer fuerit supremus omnium Angelorum</head>

          <p xml:id="ta-l2d6q1-d1e131">Ad primum sic proceditur. Videtur, quod Lucifer non fuit supremus omnium: quia ad eum,
            secundum Ezech. 28, 14, dicitur: <quote xml:id="ta-l2d6q1-Qd1e133">tu Cherub protegens et extentus</quote>. Sed
            ordo Cherubim, secundum Dionysium, et Gregorium, non est supremus ordo. Ergo videtur
            quod non fuit de supremo ordine.</p>
          <p xml:id="ta-l2d6q1-d1e137">Praeterea, Damascenus dicit de ipso, quod praeerat terrestri ordini. Sed inferioribus
            ministeriis, secundum Dionysium, praeferuntur inferiores ordines. Ergo videtur quod
            fuerit de inferioribus ordinibus.</p>
          <p xml:id="ta-l2d6q1-d1e140">Praeterea, natura cujuslibet Angeli ordinata est ad beatitudinem. Sed non est probabile
            quod divina ordinatio in natura nobilissima totius universi frustrata sit. Ergo videtur
            quod iste Angelus qui ceteris superior fuit a beatitudine non cecidit.</p>
          <p xml:id="ta-l2d6q1-d1e144">Praeterea, peccatum non potest esse in natura aliqua nisi habente possibilitatem, quae
            consequitur eam secundum quod ex nihilo est. Sed superior Angelus quanto Deo, qui est
            actus purus, vicinior fuit, tanto minus de possibili habuit. Ergo videtur quod peccatum
            in eo minime locum habere potuit.</p>
          <p xml:id="ta-l2d6q1-d1e147">Sed contra est quod dicitur Ezech. 31, 8: <quote xml:id="ta-l2d6q1-Qd1e149">omne lignum Paradisi Dei non est
              assimilatum illi neque pulchritudini ejus</quote>. Sed per lignum Paradisi
            significantur Angeli. Ergo videtur quod Angelo peccanti, ad quem verba praedicta
            referuntur, nullus Angelorum aequari potuit.</p>
          <p xml:id="ta-l2d6q1-d1e153">Praeterea, Gregorius dicit in littera, quod in aliorum comparatione ceteris clarior
            fuit. Sed ordo claritatis est secundum gradum naturae. Ergo peccans Angelus ceteris
            altior fuit.</p>
          <p xml:id="ta-l2d6q1-d1e156">Respondeo dicendum, quod hanc quaestionem Augustinus movet, 1 super Gen. ad litteram,
            et indeterminatam relinquit, eo quod de his quae pertinent ad Angelos, pauca voluit
            asserendo tradere. Sed postmodum Gregorius expresse determinat, quod fuit altior
            ceteris, non solum peccantibus sed etiam stantibus, cui consentit communis sententia:
            quae quidem probabilis est tum propter multas auctoritates quae hoc figurative exprimere
            videntur: tum etiam ex hoc quod non est probabile creatoris aequalitatem aliquo modo
            illum spiritum appetiisse qui etiam alteri creaturae subjectus erat. Unde oportet quod
            ille qui hoc appetiit, ceteris fuerit altior.</p>
          <p xml:id="ta-l2d6q1-d1e159">Ad primum ergo dicendum, quod dona inferiorum ordinum, quibus nominantur, sunt etiam in
            superioribus ordinibus eminenter; unde superior ordo nomine inferioris nominari potest;
            et ideo dico, quod Angelus ille non dicitur Cherub quia de ordine Cherubim fuerit, sed
            magis de ordine Seraphim. Dicitur autem Cherub ad exprimendum qualitatem culpae: quia
            enim per elationis vitium cecidit, ideo a scientia nominatur, quam nomen Cherub
            designat; de qua dicit apostolus, 1 Corinth. 8, 1: <quote xml:id="ta-l2d6q1-Qd1e161">scientia inflat</quote>.</p>
          <p xml:id="ta-l2d6q1-d1e165">Ad secundum dicendum, quod secundum quosdam, Damascenus loquitur recitando opinionem
            quorundam, et non veritatem asserendo. Vel dicendum, quod quamvis inferiorum ordinum sit
            praeferri terrestribus secundum hoc quod operationes immediate exequuntur, tamen etiam
            illi qui sunt superiores, terrestribus praesunt in hoc quod inferiores illuminant, et
            eorum actus dirigunt.</p>
          <p xml:id="ta-l2d6q1-d1e169">Ad tertium dicendum, quod divina ordinatio de nulla creatura frustrari potest: quia
            etiam si deficiat ab uno ordine, relabitur in alium ordinem, ut in 1 Lib. dictum
            est.</p>
          <p xml:id="ta-l2d6q1-d1e172">Ad quartum dicendum, quod Angeli non agunt secundum necessitatem naturae: et ideo ille
            in quo est minor dispositio ad peccatum, potest plus peccare; et ideo peccatum etiam
            primi Angeli ceteris gravius fuit, inquantum in eo minus fuit flexibilitas ad
            peccandum.</p>
        </div>
        <div xml:id="ta-l2d6q1-Dd1e176" type="articulus">
          <head xml:id="ta-l2d6q1-Hd1e178">Articulus 2</head>

          <head xml:id="ta-l2d6q1-Hd1e181" type="questionTitle">Utrum peccatum primi Angeli fuerit occasio peccandi
            aliis</head>

          <p xml:id="ta-l2d6q1-d1e184">Ad secundum sic proceditur. Videtur quod peccatum primi Angeli non fuerit occasio
            peccandi aliis. Illud enim quod est deformatum, non potest occasionaliter movere ad suam
            imitationem. Sed statim ut Angelus peccavit, deformatus est. Ergo non movit alios ad
            suam imitationem.</p>
          <p xml:id="ta-l2d6q1-d1e187">Praeterea, non videtur quod aliis occasionem peccandi daret nisi trahendo eos ad
            consensum sui desiderii, quod fuit ut ceteris creaturis, sicut Deus, praeferretur. Sed
            in hoc alii non videntur consensisse: quia ut sancti dicunt, per superbiam peccaverunt:
            dignius autem est superiori subesse, idest Deo, quam inferioribus, idest Angelis; et
            illud quod est dignius secundum aestimationem, ad minus est magis a superbiente
            desideratum. Ergo videtur quod supremus aliis non persuaserit casum.</p>
          <p xml:id="ta-l2d6q1-d1e190">Praeterea, inter alias causas una assignatur reparationis hominis, quia per alium
            cecidit ut sic congrue per alium resurgeret. Sed inferiorum Angelorum casus non est
            reparabilis. Ergo videtur quod non ad suggestionem superioris Angeli ceciderunt.</p>
          <p xml:id="ta-l2d6q1-d1e194">Praeterea, sicut mali per aversionem ceciderunt, ita et boni per conversionem
            confirmati sunt. Sed non ponitur in bonis Angelis unus causa conversionis alterius. Ergo
            videtur quod nec ponendum sit in malis unum esse causam ruinae alterius.</p>
          <p xml:id="ta-l2d6q1-d1e197">Sed contra, Apoc. 12, dicitur, quod draco de caelo cadens, secum traxit tertiam partem
            stellarum. Sed trahere pertinet ad causam aliquo modo moventem. Ergo videtur quod primus
            Angelus alios ad peccandum commoverit.</p>
          <p xml:id="ta-l2d6q1-d1e200">Praeterea, Job 61, 25, dicitur de Diabolo in figura Leviathan, quod <quote xml:id="ta-l2d6q1-Qd1e202">ipse est rex
              super omnes filios superbiae</quote>. Sed secundum philosophum, rex dicitur primus,
            inquantum movet per suam voluntatem et imperium, sibi subjectos. Ergo videtur quod
            primus Angelus alios ad peccandum traxerit.</p>
          <p xml:id="ta-l2d6q1-d1e206">Respondeo dicendum, quod circa hoc est multiplex opinio. Quidam enim dicunt, quod inter
            peccatum primi Angeli et aliorum non attenditur aliquis ordo nisi secundum quantitatem
            culpae, quia peccatum primi Angeli ceteris gravius fuit. Sed illud non videtur
            conveniens, propter hoc quod ex modo loquendi in Scriptura designatur aliqua causalitas
            primi Angeli ad peccatum aliorum. Et ideo alii dicunt, quod praecessit tam gravitate
            quam causalitate, et etiam temporis duratione. Sed hoc videtur inconveniens: quia,
            secundum Damascenum, quod est in hominibus mors, hoc est in Angelis casus; unde sicut
            morientes in peccatis, statim damnationi subjiciuntur, ita etiam Angelus peccans statim
            suam damnationem accepit, et a bonorum consortio ejectus est: unde alios non potuisset
            ad peccandum trahere. Et ideo dicendum, quod peccatum primi Angeli, aliorum peccata
            praecessit non tantum quantitate culpae, sed etiam causalitate, non tamen duratione;
            quod quomodo contingat, sic potest videri. Ipse primus Angelus, ut dictum est prius,
            voluit hoc consequi ut sicut natura alios praecellebat, ita eis quodammodo causa fuisset
            ultimam perfectionem consequendi: et quia ipse motus desiderii indivisibilis fuit et non
            continuus, ideo principium ejus non praecessit terminum ipsius: et ideo motus alicujus
            causatus ab ipso, qui incepit in termino ejus, simul omnino fuit cum ipso, secundum quod
            hoc quod desideravit, attentavit ut ad actum perduceret, aliis suum desiderium
            exponendo; et simul cum hoc fuit aliorum visio, et perversus desiderii consensus. Et
            simile contingit in omnibus operationibus instantaneis, quarum una est causa alterius,
            quod sunt simul tempore, sicut illuminatio aeris et visio coloris et discretio rei
            visae, etiam quantum ad sensibilia per accidens.</p>
          <p xml:id="ta-l2d6q1-d1e209">Ad primum ergo dicendum, quod deformitas consecuta est in primo Angelo ex actu suo,
            simul cum actu aliorum. Visio autem inferiorum Angelorum non ferebatur in Angelum
            primum, secundum quod ex actu in ipso relinquebatur deformitas, sed secundum quod ex
            ipso actus procedebat: quae enim conjuncta sunt tempore, per actum animae separantur, et
            praecipue quando unum naturaliter praecedit alterum.</p>
          <p xml:id="ta-l2d6q1-d1e212">Ad secundum dicendum, quod inferiores Angeli etiam per superbiam peccaverunt, et tamen
            superiori subesse voluerunt: unde aliquid appetebant sibi ipsis ex quo superbiebant, ut
            scilicet ipsimet secundum possibilitatem naturalium istorum, gloriam acquirerent, tamen
            sub Deo, et non sub superioribus Angelis; et quod eam in alios Angelos inferiores
            transfunderent: et aliquid appetebant ipsi superiori, in quo sibi consentiebant, ut
            scilicet dictam dignitatem assequeretur: quia eadem ratio erat de uno et de omnibus. Et
            est simile de illis qui pari ratione se habent ad aliquid acquirendum, et ideo omnes in
            unum conspirantes, quilibet sibi et aliis desiderat.</p>
          <p xml:id="ta-l2d6q1-d1e216">Ad tertium dicendum, quod ista non est propria causa quare peccatum Angeli fuit
            irremissibile; sed est aliqua congruitas, ut peccatum hominis magis remedietur. Et
            praeterea non est simile; quia homo peccavit per alium tentantem: sed inferiores Angeli
            per alium occasionem praestantem.</p>
          <p xml:id="ta-l2d6q1-d1e219">Ad quartum dicendum, quod conversio efficaciam habuit per gratiam, quae non est ex
            aliqua creatura, sed in aversionem sufficienter virtus creaturae potest. Praeterea non
            est a veritate remotum quod conversio unius Angeli esset occasio et exemplum
            conversionis aliorum; immo videtur ex hoc quod dicitur Apocal. 12, 7: <quote xml:id="ta-l2d6q1-Qd1e221">Michael et
              Angeli ejus praeliabantur cum dracone</quote>.</p>
        </div>
        <div xml:id="ta-l2d6q1-Dd1e226" type="articulus">
          <head xml:id="ta-l2d6q1-Hd1e228">Articulus 3</head>

          <head xml:id="ta-l2d6q1-Hd1e231" type="questionTitle">Utrum Angelis post casum convenienter assignetur locus</head>

          <p xml:id="ta-l2d6q1-d1e234">Ad tertium sic proceditur. Videtur quod inconvenienter assignetur locus ipsis Angelis
            malis post casum. Illi enim qui ex loco nullam impressionem recipit, aequaliter convenit
            omnis locus. Sed Daemones, cum sint incorporeae substantiae, non recipiunt aliquas
            impressiones locales et corporales, quia nec illuminantur lumine corporali, nec
            infrigidantur. Ergo videtur quod nihil sit dictu, quod eis unus locus magis quam alius
            debeatur.</p>
          <p xml:id="ta-l2d6q1-d1e237">Praeterea, peccantibus non debetur nisi locus carceralis et poenalis. Sed secundum
            philosophum, Pythagoras locum ignis dixit esse carcerem. Ergo videtur quod ibi deberent
            esse post peccatum, et non in aere.</p>
          <p xml:id="ta-l2d6q1-d1e240">Praeterea, locus debet esse proportionatus locato. Sed Daemones per peccatum sunt
            obtenebrati. Ergo videtur quod debeatur eis locus circa terram, quae est corpus
            opacum.</p>
          <p xml:id="ta-l2d6q1-d1e244">Praeterea, cum Daemonibus debeatur perpetua poena, non debet eis concedi a Deo locus
            quem desiderent: quia desiderium completum mitigat poenam. Sed Daemones libenter volunt
            hic esse nobiscum: unde leguntur frequenter petivisse ne in Infernum mitterentur. Ergo
            videtur quod semper debeant in Inferno esse.</p>
          <p xml:id="ta-l2d6q1-d1e247">Praeterea, peccatum Daemonis est gravius quam peccatum hominis. Sed animae damnatorum
            statim ad Inferna descendunt, nec hic nobiscum remanere permittuntur. Ergo videtur quod
            nec Daemones.</p>
          <p xml:id="ta-l2d6q1-d1e250">Praeterea, ut dicitur Jac. 2, in quadam Glossa, Daemones quocumque vadunt, secum ignem
            Inferni portant. Sed ignis ille, cum sit corporalis, agit ex necessitate naturae. Ergo
            videtur quod ad nos nunquam accedant: quia omnia quae circa nos sunt comburerentur.</p>
          <p xml:id="ta-l2d6q1-d1e253">Praeterea, quorum est unum pondus in corporibus, est unus locus, sicut omnium gravium
            centrum, in quod tendunt suo motu. Sed secundum Augustinum, idem est amor in spiritibus
            quod pondus in corporibus. Cum ergo omnes Daemones per affectum unius vitii peccaverint,
            videtur quod unus locus tantum eis debeatur.</p>
          <p xml:id="ta-l2d6q1-d1e256">Sed contra est quod in littera dicitur.</p>
          <p xml:id="ta-l2d6q1-d1e259">Respondeo dicendum, quod Angelo secundum suam essentiam locus non debetur, ut in 1 Lib.
            dictum est, distinct. 37, sed solum quantum ad operationem: vel per modum congruentiae
            sicut in opere contemplationis, vel per modum necessitatis, sicut in his quae circa nos
            operantur. Operatio autem Angeli secundum naturam suam, cum sit intellectualis
            substantia, est contemplari: unde omnes in loco contemplationi congruenti, scilicet in
            caelo Empyreo, creati sunt. Operatio autem gloriae non differt ab operatione naturae
            eorum, nisi sicut perfectum ab imperfecto; et ideo idem locus debetur Angelis conditis
            et gloriosis. Sed quantum ad statum culpae vel miseriae, potest eorum operatio
            tripliciter attendi: aut secundum lucem naturae, quae in eis remansit, quamvis
            obtenebrata per peccatum; vel quantum ad culpae tenebras, et sic debetur eis locus
            tenebrosus et poenalis: vel quantum ad ordinem divinae sapientiae, quod ex eorum
            malitiis bonum elicitur, causa scilicet nostri exercitii; et quantum ad haec tria
            competit eis aer, praecipue quantum ad mediam sui partem: quia inquantum est diaphanus
            per naturam lucis consonat eorum naturae perfectae; quantum autem ad turbulentiam
            competit eis ut poenalis contra culpam; inquantum vero propinquus nobis, competit ad
            exercitium. Sed Inferni locus competit eis contra culpam, inquantum est horridus et
            tenebrosus; nostra autem habitatio competit eis propter nostrum exercitium.</p>
          <p xml:id="ta-l2d6q1-d1e263">Ad primum ergo dicendum, quod non dicuntur esse in loco quasi ex loco corporali aliquid
            recipientes, sed quasi circa locum operantes aliquid proprietatibus loci consonum.</p>
          <p xml:id="ta-l2d6q1-d1e266">Ad secundum dicendum, quod inter alia corpora generabilia et corruptibilia ignis est
            subtilissimus, et plus habet de luce: unde Angelis obtenebratis non competit: unde magis
            Deus et boni Angeli secundum metaphoras ab igne sumptas describuntur, ut dicit
            Dionysius. Pythagoras autem loquitur de igne quem in medio universi ponebat, ut ibidem
            dicitur et hunc nos dicimus esse ignem Inferni, qui est horridus et tenebrosus, et locus
            poenalis Daemonum.</p>
          <p xml:id="ta-l2d6q1-d1e269">Ad tertium dicendum, quod pars aeris juxta terram est lucidior et calidior ea quae est
            in media regione aeris: quia ex reflexione radiorum solis multiplicatur splendor et
            calor in aere qui est juxta terram: unde vapores resoluti ex aqua et terra elevantur, et
            ubi invenitur minor calor propter distantiam a loco reflexionis, vapor ille dimittitur
            naturae suae, unde infrigidatur et condensatur, sicut aqua calefacta separata a
            calefaciente: et propter hoc locus ille est frigidus et tenebrosus, et exinde descendunt
            pluviae et grandines, et venti, et hujusmodi. Et ideo ratio supponebat falsum.</p>
          <p xml:id="ta-l2d6q1-d1e272">Ad quartum dicendum, quod ex hoc quod circa nos sunt, nullo modo eorum poena minuitur;
            nisi quod sibi poenale aestimant non posse nobis nocere, sicut quando in Inferno
            sunt.</p>
          <p xml:id="ta-l2d6q1-d1e275">Ad quintum dicendum, quod error Graecorum est ponentium nullam animam ante diem judicii
            neque in Infernum neque in caelum ire: et est derivatus a fabulis Pythagoricis et
            poetarum, qui ponebant animas occisorum circuire sepulcrum usque ad vindictam mortis, et
            iterum non redire ad comparem stellam ante completum periodum vitae, quae ante terminum
            immatura morte finita est. Sed quod statim animae damnatorum ad Inferna descendant,
            probatur in littera ex iustis, qui illuc descendebant, et Job 21, 13: <quote xml:id="ta-l2d6q1-Qd1e277">ducunt in
              bonis dies suos, et in puncto ad Inferna descendunt</quote>. Luc. 15, 22:
              <quote xml:id="ta-l2d6q1-Qd1e280">mortuus est dives, et sepultus est in Inferno</quote>. Et similiter quod sancti
            statim in caelos ascendant, probatur ex hoc quod habetur 2 Corinth. 5, 1: <quote xml:id="ta-l2d6q1-Qd1e283">scio
              enim quod si terrestris domus nostra hujus habitationis dissolvatur, quod
              aedificationem ex Deo habemus</quote>. Et tamen utrique circa nos aliquando apparent
            ad utilitatem nostram, sicut Angeli beati huc ad nos accedunt. Nec est simile de
            animabus damnatorum et Daemonibus; quia Daemones secundum gradum naturae suae constituti
            erant supra nos, ut ex eis aliqua utilitas nobis proveniret; nec hoc omnino per eorum
            peccatum deperire debuit: unde dati sunt nobis in exercitium, quod animabus non
            competit.</p>
          <p xml:id="ta-l2d6q1-d1e287">Ad sextum dicendum, quod quidam dicunt poenam sensibilem ipsorum Daemonum dilatam esse
            usque ad diem judicii; sed hoc videtur esse et contra sanctorum auctoritates, et contra
            rationem divinae justitiae, quae statim animas damnatorum poenae infernalis ignis
            adjudicat, quarum tamen peccatum non est majus peccato Daemonum. Et ideo alii dicunt,
            quod in igne infernali semper ardent, quem etiam semper secum deferunt; non tamen ignis
            ille alia corpora comburit, quia agit ut instrumentum divinae justitiae in illa tantum
            quae ad talem poenam addicta sunt. Sed cum sint incorporei, non videtur probabile quod
            ignem corporalem secum deportent. Unde dicendum, quod semper igne infernali ardent, non
            tamen eis semper praesente secundum locum; quia non agit corporali modo calefaciendo et
            desiccando, sed modo spirituali: unde non requiritur determinata distantia, sicut in
            actione corporali.</p>
          <p xml:id="ta-l2d6q1-d1e291">Ad septimum dicendum, quod tria dicta loca debentur cuilibet Daemoni secundum diversas
            conditiones, ut dictum est.</p>
        </div>
        <div xml:id="ta-l2d6q1-Dd1e296" type="articulus">
          <head xml:id="ta-l2d6q1-Hd1e298">Articulus 4</head>

          <head xml:id="ta-l2d6q1-Hd1e301" type="questionTitle">Utrum in Daemonibus sit ordo</head>

          <p xml:id="ta-l2d6q1-d1e304">Ad quartum sic proceditur. Videtur quod in Daemonibus non sit ordo. Dicitur enim Job
            10, quod in terra miseriae et tenebrarum nullus ordo sed sempiternus horror inhabitat.
            Illius autem terrae Daemones sunt incolae. Ergo in eis non est aliquis ordo.</p>
          <p xml:id="ta-l2d6q1-d1e307">Praeterea, in quibuscumque est ordo praelationis, est aliqua concordia pacis. Sed
            Daemones videntur esse discordes: quia, ut dicitur Proverb. 13, 10, <quote xml:id="ta-l2d6q1-Qd1e309">inter
              superbos semper sunt jurgia</quote>. Ergo et cetera.</p>
          <p xml:id="ta-l2d6q1-d1e313">Praeterea, ordo praelationis cujuslibet est secundum aliquam regulam juris. Sed
            voluntas Daemonum nullo jure dirigi potest. Ergo non potest in eis esse ordo
            praelationis.</p>
          <p xml:id="ta-l2d6q1-d1e317">Praeterea, superiores Daemones gravius peccaverunt secundum quod naturalia meliora
            acceperant, per quae stare possent. Sed illi qui magis peccaverunt, gravius debent
            puniri. Ergo non videtur probabile quod praelationem super alios acceperint.</p>
          <p xml:id="ta-l2d6q1-d1e320">Praeterea, inter homines damnatos non ponitur aliquis ordo praelationis. Sed hominum
            damnatorum et Daemonum est una damnatio. Ergo videtur quod nec in Daemonibus sit aliquis
            ordo.</p>
          <p xml:id="ta-l2d6q1-d1e323">Sed contra est quod dicitur Job 61, de squamis Leviathan, per quas membra Diaboli
            significantur, quod <quote xml:id="ta-l2d6q1-Qd1e325">una uni adhaerebit, et tenentes se nequaquam
              separabuntur</quote>. Ergo videtur quod sit inter eos aliqua concordia, et ordo
            praelationis.</p>
          <p xml:id="ta-l2d6q1-d1e329">Respondeo dicendum, quod ordinem praelationis in Daemonibus esse congruit eorum
            naturae, divinae sapientiae et propriae nequitiae. Ex natura enim quidam aliis
            superiores fuerunt: et quia peccatum naturam non tollit, consequitur etiam post
            peccatum, ut quidam aliis superiores remaneant. Ad sapientiam etiam divinam pertinet ut
            quae a Deo sunt, ordinata sint ab eo a quo omnis potestas est, ut dicitur Rom. 13; et
            ideo potestas Daemonum ad exercendum homines, et puniendos damnatos, a Deo est; et ideo
            ordinata per gradus praelationis debet esse. Similiter ex nequitia sua humano generi
            adversantur: amicos autem esse eos qui unius inimici sunt, consequitur: et ideo ut magis
            hominibus noceant, quasi ad invicem confoederantur, ut concorditer et ordinate
            impugnent.</p>
          <p xml:id="ta-l2d6q1-d1e332">Ad primum ergo dicendum, quod ibi omnino removebitur ordo in finem beatitudinis, a quo
            irrecuperabiliter ceciderunt; erit tamen in eis ordo potestatis, quae magis a Deo quam
            ab ipsis est.</p>
          <p xml:id="ta-l2d6q1-d1e335">Ad secundum dicendum, quod, quantum in ipsis est, Daemones nunquam concordiam haberent;
            sed ad aliquid unum efficiendum concordant: non enim est probabile quod benevolentiam
            aliquam ad invicem habeant, sed solum concordiam ad actum aliquem.</p>
          <p xml:id="ta-l2d6q1-d1e339">Ad tertium dicendum, quod sicut in quolibet malo oportet aliquid boni remanere, cum non
            totum per malum corrumpatur; ita etiam in actibus injustitiae potest aliquis ordo juris
            remanere, sicut patet in latronibus, qui alios injuste spoliantes, inter se aliquam
            formam justitiae habent, dum sibi invicem fidem servant; et ita in Daemonibus esse
            potest.</p>
          <p xml:id="ta-l2d6q1-d1e342">Ad quartum dicendum, quod per potestatem habitam, in nullo eorum poena mitigatur; quin
            potius quanto sunt superiores officio, tanto etiam graviori sunt subjecti tormento: unde
            dicitur Sapient. 6, 7: <quote xml:id="ta-l2d6q1-Qd1e344">potentes potenter tormenta patientur</quote>. Nec potestas
            eis datur in praemium, sed in divinae sapientiae obsequium.</p>
          <p xml:id="ta-l2d6q1-d1e348">Ad quintum dicendum, quod homines non sunt sibi invicem praeeminentes secundum ordinem
            naturae, et etiam non ordinantur damnati in exercitium aliorum vel in punitionem; et ita
            non est similis ratio de Daemonibus et hominibus.</p>
        </div>
        <div xml:id="ta-l2d6q1-Dd1e352" type="articulus">
          <head xml:id="ta-l2d6q1-Hd1e354">Articulus 5</head>

          <head xml:id="ta-l2d6q1-Hd1e357" type="questionTitle">Utrum Daemones qui vincuntur a sanctis, detrudantur in
            Infernum</head>

          <p xml:id="ta-l2d6q1-d1e360">Ad primum sic proceditur. Videtur quod Daemones qui a sanctis vincuntur, non
            retrudantur in Infernum. Infligere enim poenam ei qui in pugna succumbit, est incitare
            ad acrius impugnandum. Sed hoc non pertinet ad Dei misericordiam. Ergo et cetera.</p>
          <p xml:id="ta-l2d6q1-d1e363">Praeterea, Christus efficacius vicit suum tentatorem quam alii sancti. Sed Lucifer qui
            Christum tentavit, non est omnino a tentationis officio seclusus: quia tempore
            Antichristi gravissime homines tentabit. Ergo multo minus alii.</p>
          <p xml:id="ta-l2d6q1-d1e366">Praeterea, quanto pauciores sunt tentatores, tanto levior est tentatio. Cum ergo
            continue a sanctis aliqui Daemones vincantur, si a tentatione qui vincuntur cessarent,
            in fine mundi levissima esset tentatio; quod falsum est. Ergo et primum.</p>
          <p xml:id="ta-l2d6q1-d1e370">Praeterea, Daemones sunt ordinati a Deo ad nostrum exercitium. Si ergo omnino a
            tentationis exercitio cessarent, omnino ad nihil ordinati essent: quod non competit
            divinae sapientiae, quia nihil inordinatum reliquit. Ergo et cetera.</p>
          <p xml:id="ta-l2d6q1-d1e373">Sed contra, pugnantibus debet institui aequalis conditio a justo judice. Sed Daemones
            nos vincentes nostrum exercitium minuunt. Ergo videtur quod similiter sit e
            converso.</p>
          <p xml:id="ta-l2d6q1-d1e376">Praeterea, hoc potest probari justitia humana, quae pugilem victum ad pugnam ulterius
            non admittit.</p>
          <p xml:id="ta-l2d6q1-d1e379">Respondeo dicendum, quod omnes concedunt, Daemonem victum aliquo modo a tentatione
            cessare; sed circa hoc, scilicet qualiter cesset, sunt tres opiniones. Quidam enim
            dicunt, quod hoc modo repellitur, quod nec ipsum nec alium tentare possit, nec de eodem
            nec de alio peccato. Quidam vero dicunt, quod potest tentare de alio peccato, non autem
            de eodem, nec ipsum vincentem nec alios: et hae duae ponuntur in littera. Alii vero
            dicunt, quod ex quo aliquis perfecte de uno vitio Daemonem tentantem vincit, non potest
            de eodem vitio ab eo tentari, sed de alio potest; alios autem tentare potest et de eodem
            vitio et de alio. Haec autem opinio habet causam magis manifestam: quia ille dicitur
            perfecte Diabolum vincere de aliquo vitio in quo omnino vincuntur passiones ad vitium
            illud inclinantes, sicut est in illis in quibus acquiritur habitus virtutis
            consuetudinalis; et tunc non remanet magna pronitas ad peccatum illud; et ideo a Diabolo
            non tentatur de hoc peccato, qui vires ejus cognoscit. Aliarum autem opinionum ratio
            potest esse, quia cum caritas bona opera communia faciat in tota Ecclesia, ex victoria
            unius omnes aliquod commodum reportant, dum eorum hostes vincuntur. Quid tamen horum
            verius sit, ignotum est: quia nec ratione nec auctoritate multum confirmari potest.</p>
          <p xml:id="ta-l2d6q1-d1e382">Ad primum ergo dicendum, quod Daemonum voluntas semper manet in eadem obstinatione ad
            nocendum hominibus; et ideo magis prodest quod removeantur a pugna, quia per hoc
            potestas impugnandi compescitur, quorum iniqua voluntas non minuitur nec augetur.</p>
          <p xml:id="ta-l2d6q1-d1e385">Ad secundum dicendum, quod illi qui etiam ponunt Daemones ab omni tentatione cessare,
            intelligunt ad tempus determinatum, post quod iterum ad pugnam redeunt.</p>
          <p xml:id="ta-l2d6q1-d1e389">Et per hoc patet responsio ad tertium.</p>
          <p xml:id="ta-l2d6q1-d1e392">Ad quartum dicendum, quod malum eorum semper est ordinatum per poenam, quam et ipsi
            semper sustinent, et in Inferno damnatis infligunt.</p>
        </div>
        <div xml:id="ta-l2d6q1-Dd1e396">
          <head xml:id="ta-l2d6q1-Hd1e398">Expositio textus</head>
          <p xml:id="ta-l2d6q1-d1e401"><quote xml:id="ta-l2d6q1-Qd1e402">Draco de caelo cadens secum traxit tertiam partem stellarum</quote>. Per
            draconem intelligitur ipse Lucifer: per caudam suasio, qua aliis suum desiderium
            expressit: per stellas Angeli naturali luce fulgentes, quorum tertia pars cecidisse
            dicitur, non quantum ad numerum, sed quantum ad qualitatem; quia qui remanserunt, sunt
            Deo adhaerentes assistendo et ministrando; et alii per aversionem ceciderunt.
              <quote xml:id="ta-l2d6q1-Qd1e405">Adversus principes et potestates mundi hujus</quote>. Sciendum quod quamvis
            probabile sit aliquos cecidisse de singulis ordinibus, non tamen Daemones nominantur ab
            illis ordinibus quorum nomina sumuntur ex donis gratiae gratum facientis, sicut Seraphim
            nominantur ab incendio caritatis, et throni ab inhabitatione divina; sed ab aliis,
            quorum nomina sumuntur ex gratiis gratis datis, quae ad scientiam et potentiam
            pertinent. <quote xml:id="ta-l2d6q1-Qd1e408">Quamdiu durat mundus</quote>. Contra, semper remanebunt in diverso
            gradu naturae et poenae. Ergo semper remanebit ordo. Et dicendum, quod dicitur cessare
            praelatio bonorum et malorum spirituum quantum ad actus quos circa nos exercent, vel
            custodiendo vel tentando.</p>
        </div>

      </div>
    </body>
  </text>
</TEI>