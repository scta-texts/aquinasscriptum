<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum III, Distinctio 32, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum III, Distinctio 32, Quaestio 1</title>
          <date when="2016-03-13">March 13, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-13">March 13, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="118va"/>
      </div>
    </front>
    <body>
      <div xml:id="ta-l3d32q1">
        <head xml:id="ta-l3d32q1-Hd1e97">Librum III, Distinctio 32, Quaestio 1</head>

        <div xml:id="ta-l3d32q1-Dd1e100">
          <head xml:id="ta-l3d32q1-Hd1e102">Prooemium</head>
          <p xml:id="ta-l3d32q1-d1e105">Postquam determinavit <name ref="#Lombard">Magister</name> de dilectione caritatis qua
            diligimus Deum, hic determinat de dilectione qua Deus diligit nos; et dividitur in
            partes duas: in prima ostendit quomodo Deus omnem creaturam diligit; in secunda movet
            quaestionem de reprobis, quos diligere non videtur, ibi: <quote xml:id="ta-l3d32q1-Qd1e110">de reprobis vero qui
              praeparati non sunt ad vitam, sed ad mortem, si quaeritur, utrum debeat concedi quod
              Deus ab aeterno dilexit eos; dicimus de electis solis simpliciter hoc esse
              concedendum</quote>. Prima in duas. In prima determinat de dilectione Dei, secundum
            quod absolute dicitur creaturam diligere. In secunda determinat de gradibus divinae
            dilectionis, secundum quod unum plus et alium minus dicitur diligere, ibi: <quote xml:id="ta-l3d32q1-Qd1e113">cum
              autem dilectio Dei immutabilis sit</quote> et cetera. Et dividitur haec pars in duas:
            in prima determinat de ordine dilectionis quantum ad diversos; in secunda quantum ad
            eumdem, ibi: <quote xml:id="ta-l3d32q1-Qd1e116">si vero quaeritur de aliquo uno, utrum magis diligatur a Deo uno
              tempore quam alio; distinguenda est dilectionis intelligentia</quote>. Circa primum
            tria facit: primo movet quaestionem; secundo determinat eam, ibi, <quote xml:id="ta-l3d32q1-Qd1e119">potest tamen
              sane intelligi</quote> etc.; tertio confirmat solutionem, ibi: <quote xml:id="ta-l3d32q1-Qd1e123">consideratur
              enim duobus modis dilectio Dei</quote>. Hic quaeruntur quatuor: 1 utrum Deus creaturam
            diligat; 2 utrum omnem creaturam; 3 utrum aequaliter omnia; 4 quid plus et quid minus
            sive aequaliter.</p>
        </div>
        <div xml:id="ta-l3d32q1-Dd1e128" type="articulus">
          <head xml:id="ta-l3d32q1-Hd1e130">Articulus 1</head>
          <head xml:id="ta-l3d32q1-Hd1e133" type="questionTitle">Utrum Deo competat creaturam amare</head>

          <p xml:id="ta-l3d32q1-d1e136">Ad primum sic proceditur. Videtur quod Deo non competat creaturam amare. Amor enim
            quamdam passionem animi importat. Sed aliae passiones animi, ut ira, et hujusmodi, non
            sunt in Deo, nisi secundum effectum, et per similitudinem. Ergo nec amor est in
            ipso.</p>
          <p xml:id="ta-l3d32q1-d1e139">Praeterea, inter multum distantia non potest esse amor; unde amici non optant amicis
            maxima bonorum, ne amicitia dissolvatur, ut philosophus dicit in 9 Ethic. Sed nulla est
            tanta distantia quanta creatoris a creatura. Ergo non potest esse amor Dei ad
            creaturam.</p>
          <p xml:id="ta-l3d32q1-d1e142">Praeterea, amor transfert amantem in amatum, ut vivat jam vita amati, ut dicit
            Dionysius. Sed Deus non transfertur in aliquid aliud, cum sit immobilis; sed omnia ad se
            trahit, ut dicitur Joan. 12. Ergo ipse non amat creaturam.</p>
          <p xml:id="ta-l3d32q1-d1e146">Praeterea, amans quodammodo subjicitur amato, inquantum affectus amantis amato
            informatur, ut supra dictum est. Sed Deus nullo modo creaturae subjicitur. Ergo nullo
            modo amat creaturam.</p>
          <p xml:id="ta-l3d32q1-d1e149">Praeterea, omnis nostra perfectio a divina perfectione exemplatur. Sed omnis virtus
            perfectio mentis est. Ergo cum quaedam aliae virtutes non sint in Deo, ut temperantia,
            et hujusmodi, videtur quod nec caritas.</p>
          <p xml:id="ta-l3d32q1-d1e152">Sed contra, sicut essentia sua est exemplar omnis creaturae, ita bonitas sua est causa
            omnis bonitatis in creatura. Sed cognoscendo essentiam cognoscit omnia quae ab ipsa
            exemplantur. Ergo amando bonitatem suam, amat omnia quae ab ipsa bonitatem
            participant.</p>
          <p xml:id="ta-l3d32q1-d1e155">Praeterea, Joan. 3, 16: <quote xml:id="ta-l3d32q1-Qd1e157">sic Deus dilexit mundum, ut filium suum unigenitum
              daret</quote>.</p>
          <p xml:id="ta-l3d32q1-d1e161">Praeterea, Dionysius dicit quod divinus amor non permisit ipsum sine germine esse.</p>
          <p xml:id="ta-l3d32q1-d1e164">Respondeo dicendum, quod unicuique habenti cognitionem amabile est proprium bonum non
            solum amore naturali, sed amore animali, sive intellectuali. Unde cum in Deo sit sui
            perfecta cognitio, amat suam bonitatem. Bonum autem alicujus non solum dicitur secundum
            hoc quod in ipso est, sed secundum quod in alio est per similitudinem. Unde cum bonitas
            quae est in creatura, sit similitudo divinae bonitatis, sequitur quod ipse creaturam
            diligat.</p>
          <p xml:id="ta-l3d32q1-d1e168">Ad primum ergo dicendum, quod passiones quaedam important in sui ratione aliquam
            materialem transmutationem; et ideo non possunt transferri in Deum, nisi per
            similitudinem, sicut ira; et similiter illae quae important defectum, ut tristitia, et
            etiam ira secundum quod ex tristitia causatur. Quaedam vero passiones sunt quae de
            ratione sui non important aliquid materiale, vel aliquem defectum, sicut delectatio;
            unde etiam in operatione intellectuali delectatio est, non solum in corporali
            operatione, ut philosophus probat in 7 Ethic.: et propter hoc delectatio in Deo potest
            poni, non quidem ut passio, sed operationem suam simplicem et sine motu consequens per
            modum intelligendi, ut philosophus dicit in 7 Ethic., quod Deus simplici gaudet
            delectatione. Et similiter etiam de amore dicendum est.</p>
          <p xml:id="ta-l3d32q1-d1e171">Ad secundum dicendum, quod inter multum distantia bene potest esse amor, sed non
            amicitia: quia non conversantur simul, quod est proprium amicitiae. Deus autem quamvis
            in infinitum distet a creatura; tamen operatur in omnibus, et in omnibus est: et ideo
            potest salvari etiam ratio amicitiae.</p>
          <p xml:id="ta-l3d32q1-d1e174">Ad tertium dicendum, quod amor omnis transfert quodammodo amantem in amatum, sed
            diversimode. Uno modo secundum quod amans transfertur in participandum ea quae sunt
            amati; alio modo ut communicet amato ea quae sunt sua. Primo ergo modo Deus non
            transfertur in amatum, quod est creatura; sed secundo modo, inquantum bonitatem suam ei
            communicat; et sic dicit Dionysius, quod ipse Deus est per amorem extasim passus.</p>
          <p xml:id="ta-l3d32q1-d1e177">Ad quartum dicendum, quod potentia passiva informatur ex objecto suo; sed potentia
            activa ponit formam suam circa objectum, sicut patet de intellectu agente et possibili.
            Unde sicut intellectus divinus non informatur rebus quas cognoscit per essentiam suam,
            ita nec voluntas ejus informatur rebus quas amat: quia eas per bonitatem suam amat, et
            amando communicat eis suam bonitatem.</p>
          <p xml:id="ta-l3d32q1-d1e180">Ad quintum dicendum, quod virtutes quae habent materiam determinatam circa actus et
            passiones corporales, vel quae important aliquem defectum, sicut fides, non possunt
            habere exemplar in natura divina, ita scilicet quod illae virtutes in Deo sint; sed
            habent exemplar in intellectu divino, sicut habent reliquae res materiales; et ideo cum
            caritas nullum defectum nec aliquod materiale importet, invenitur in Deo prae quibusdam
            aliis virtutibus.</p>
        </div>
        <div xml:id="ta-l3d32q1-Dd1e184" type="articulus">
          <head xml:id="ta-l3d32q1-Hd1e186">Articulus 2</head>

          <head xml:id="ta-l3d32q1-Hd1e189" type="questionTitle">Utrum Deus diligat omnem creaturam</head>

          <p xml:id="ta-l3d32q1-d1e192">Ad secundum sic proceditur. Videtur quod Deus non diligat omnem creaturam. Quidquid
            enim Deus diligit, ex caritate diligit. Sed creaturae irrationales non diliguntur ex
            caritate, ut supra, dist. 21, quaest. 1, art. 2, dictum est. Ergo eas Deus non
            diligit.</p>
          <p xml:id="ta-l3d32q1-d1e195">Praeterea, sicut dicit philosophus in 8 Ethic., creaturae inanimatae non diliguntur
            nisi amore concupiscentiae, sicut patet de vino. Sed Deus non diligit amore
            concupiscentiae, quia ipse bonorum nostrorum non eget. Ergo creaturas inanimatas nullo
            modo diligit.</p>
          <p xml:id="ta-l3d32q1-d1e198">Praeterea, dilectio est causa electionis. Sed Deus non omnes etiam homines eligit. Ergo
            non omnes diligit.</p>
          <p xml:id="ta-l3d32q1-d1e202">Praeterea, quicumque diligit aliquid, vult ei bonum. Sed Deus non vult reprobis bonum,
            quod est perfectum bonum, scilicet vitam aeternam: quia si vellet, haberent. Ergo Deus
            non diligit omnem creaturam.</p>
          <p xml:id="ta-l3d32q1-d1e205">Praeterea, non potest esse ejusdem ad idem amor et odium. Sed Deus aliquam creaturam
            odit; Malach. 1, 5: <quote xml:id="ta-l3d32q1-Qd1e207">Esau odio habui</quote>. Ergo non omnem creaturam
            diligit.</p>
          <p xml:id="ta-l3d32q1-d1e211">Sed contra, Sap. 2, 25: <quote xml:id="ta-l3d32q1-Qd1e213">diligis omnia quae sunt, et nihil odisti eorum quae
              fecisti</quote>.</p>
          <p xml:id="ta-l3d32q1-d1e217">Praeterea, Dionysius dicit quod etiam amor divinus movet superiora in providentiam
            inferiorum. Sed Deus habet providentiam de omnibus. Ergo ipse omnia diligit.</p>
          <p xml:id="ta-l3d32q1-d1e220">Praeterea, Genes. 1, 31, dicitur: <quote xml:id="ta-l3d32q1-Qd1e222" ana="#gen1_31">vidit Deus cuncta quae fecerat, et erant valde
              bona</quote>; et Augustinus dicit, quod per hoc significatur quod omnia approbavit sed
            nihil approbatur nisi quod amatur. Ergo Deus omnia amat.</p>
          <p xml:id="ta-l3d32q1-d1e226">Respondeo dicendum, quod amicitia, sicut dictum est Sup. dist. 27, quaest. 2, art. 1,
            addit aliquid supra amorem, quia ad rationem amoris sufficit quod homo velit bonum
            quodcumque alicui; ad rationem autem amicitiae oportet quod aliquis velit ei bonum quod
            vult sibi, ut scilicet velit conversari cum ipso, et convivere in illis quae maxime
            amat. Sic ergo Deus, communiter loquendo de dilectione, diligit omnia, inquantum vult
            eis bonum aliquod, scilicet bonum naturale ipsorum; sed bonum quod ipse sibi vult,
            scilicet visionem sui, et fruitionem qua ipse beatus est, vult quidem omni creaturae
            rationali voluntate antecedente, sed voluntate consequente solum electis, quae est
            voluntas simpliciter; et ideo solos electos diligit amore amicitiae, alia autem diligit
            amore communiter dicto, inquantum sunt bona.</p>
          <p xml:id="ta-l3d32q1-d1e230">Ad primum ergo dicendum, quod Deus omnia, idest creaturas irrationales, ex caritate
            diligit, non sicut caritatem habens ad illa, sed sicut ordinans ea ad illa ad quae ille
            caritatem habet.</p>
          <p xml:id="ta-l3d32q1-d1e233">Ad secundum dicendum, quod quamvis nos non diligamus creaturas inanimatas amore
            benevolentiae, quia eorum bonum non est a nobis; Deus tamen eas diligit amore
            benevolentiae: quia per hoc quod eis bonum vult, sunt, et bonae sunt. Tamen Deus quamvis
            non amet aliquid in concupiscendo sibi, amat tamen in concupiscendo alteri, ut non fiat
            vis in verbo concupiscentiae, quae anxietatem, non proprietatem desiderii importat.</p>
          <p xml:id="ta-l3d32q1-d1e236">Ad tertium dicendum, quod dilectio amicitiae est illa quae electionem causat; et hanc
            non habet ad omnia.</p>
          <p xml:id="ta-l3d32q1-d1e239">Ad quartum dicendum, quod Deus omnibus creaturis irrationalibus vult bonum eis
            proportionatum, et cujus sunt capaces; et ideo simpliciter loquendo potest dici quod
            Deus eas diligat. Sed reprobis voluntate consequente, secundum quam simpliciter dicitur
            aliquid velle, vult quidem bonum naturae, non autem bonum cujus sunt capaces, scilicet
            gratiae et gloriae, nisi voluntate antecedente: et ideo non est dicendum quod diligat
            Deus eos simpliciter, sed secundum quid, scilicet inquantum sunt creaturae.</p>
          <p xml:id="ta-l3d32q1-d1e242">Ad quintum dicendum, quod non odit reprobos inquantum creaturae sunt, sed inquantum
            mali sunt, quod ab ipso non est.</p>
        </div>
        <div xml:id="ta-l3d32q1-Dd1e246" type="articulus">
          <head xml:id="ta-l3d32q1-Hd1e248">Articulus 3</head>

          <head xml:id="ta-l3d32q1-Hd1e251" type="questionTitle">Utrum Deus ab aeterno dilexerit creaturas</head>

          <p xml:id="ta-l3d32q1-d1e254">Ad tertium sic proceditur. Videtur quod Deus ab aeterno non dilexerit creaturas.
            Dilectio enim non est nisi boni. Sed creaturae non fuerunt bonae ab aeterno. Ergo non
            diligit eas ab aeterno.</p>
          <p xml:id="ta-l3d32q1-d1e257">Praeterea, dilectio significat divinam essentiam, et connotat effectum in creatura. Sed
            ea quae important effectum in creatura, dicuntur de Deo ex tempore, sicut dominus, et
            salvator, et hujusmodi. Ergo et diligere creaturas non dicitur de Deo nisi ex
            tempore.</p>
          <p xml:id="ta-l3d32q1-d1e260">Praeterea, dilectio unit amantem amato. Sed res non potuerunt conjungi vel uniri Deo
            antequam essent. Ergo non poterant amari ab eo ab aeterno.</p>
          <p xml:id="ta-l3d32q1-d1e264">Praeterea, eorum quae similiter se habent, est una ratio amoris. Sed creaturae antequam
            essent, in nullo distinguebantur. Ergo non erat in uno quare diligeretur magis quam in
            alio; et ita ab aeterno non dilexit electos, nisi forte sicut alia.</p>
          <p xml:id="ta-l3d32q1-d1e267">Praeterea, amans vult esse amatum. Sed Deus non volebat esse creaturas antequam essent:
            quia si voluisset eas esse, fuissent. Ergo non amabat eas antequam essent.</p>
          <p xml:id="ta-l3d32q1-d1e270">Sed contra, Ephes. 1: <quote xml:id="ta-l3d32q1-Qd1e272">elegit nos ante mundi constitutionem</quote>. Sed electio
            est ex dilectione. Ergo etiam ab aeterno dilexit creaturas.</p>
          <p xml:id="ta-l3d32q1-d1e276">Praeterea, Dionysius dicit, quod divinus amor fuit causa quare res fecit. Ergo amor
            rerum fuit in Deo antequam res essent, et ita ab aeterno.</p>
          <p xml:id="ta-l3d32q1-d1e279">Praeterea, affectus boni sequitur cognitionem de bono. Sed Deus ab aeterno cognovit
            quidquid boni est in creaturis. Ergo ab aeterno dilexit creaturas.</p>
          <p xml:id="ta-l3d32q1-d1e282">Respondeo dicendum, quod illa sola nomina ex tempore de Deo dici possunt quae in
            principali significato important aliquid quod in Deo secundum rem non est: sicut ea quae
            important relationem Dei ad creaturam in principali significato, ut dominus, et
            hujusmodi: quae quidem relatio secundum rem est in creatura, sed in Deo est secundum
            rationem tantum: similiter ea quae important in principali significato actionem divinam
            terminatam ad aliquid extra se, sicut causare, et hujusmodi. Amor autem non importat in
            principali significato relationem, sed operationem voluntatis; cujus operationes, sicut
            et operationes intellectus proximae, et ab eis elicitae, in operante manent, et non
            transeunt ad constituendum aliquid in exteriori materia. Et ideo amor Deo ab aeterno
            convenit.</p>
          <p xml:id="ta-l3d32q1-d1e286">Ad primum igitur dicendum, quod quamvis creaturae ab aeterno non fuerint bonae in
            propria natura, fuerunt tamen bonae in Dei praescientia.</p>
          <p xml:id="ta-l3d32q1-d1e289">Ad secundum dicendum, quod non connotat effectum in actu, sed in habitu; et hoc est,
            quia operationes animae non terminantur ad aliquid extra operantem; unde possunt extendi
            etiam ad id quod non est in actu.</p>
          <p xml:id="ta-l3d32q1-d1e292">Ad tertium dicendum, quod amor non unit secundum rem semper, sed est unio affectus:
            quae quidem unio potest haberi etiam ad illud quod est absens, aut penitus non
            existens.</p>
          <p xml:id="ta-l3d32q1-d1e295">Ad quartum dicendum, quod quamvis non differrent secundum id quod non erant in propria
            natura, differentiam tamen habebant in Dei praescientia, secundum quod eorum
            diversitates futuras praesciebat.</p>
          <p xml:id="ta-l3d32q1-d1e298">Ad quintum dicendum, quod Deus volebat ab aeterno creaturas esse, sed non eas esse ab
            aeterno, sed secundum ordinem suae sapientiae.</p>
        </div>
        <div xml:id="ta-l3d32q1-Dd1e303" type="articulus">
          <head xml:id="ta-l3d32q1-Hd1e305">Articulus 4</head>

          <head xml:id="ta-l3d32q1-Hd1e308" type="questionTitle">Utrum Deus omnia aequaliter diligat</head>

          <p xml:id="ta-l3d32q1-d1e311">Ad quartum sic proceditur. Videtur quod Deus omnia aequaliter diligat. Quia
            providentia, ut dicit Dionysius, est effectus amoris. Sed <quote xml:id="ta-l3d32q1-Qd1e313">aequaliter est illi
              cura de omnibus</quote>. Sap. 6. Ergo omnia aequaliter diligit.</p>
          <p xml:id="ta-l3d32q1-d1e317">Praeterea, dilectio Dei ad creaturas significat habitudinem ipsius ad creaturas. Sed
            Deus aequaliter se habet ad omnia, ut dicit philosophus, quamvis omnia inaequaliter se
            habeant ad ipsum. Ergo ipse aequaliter omnia diligit.</p>
          <p xml:id="ta-l3d32q1-d1e320">Praeterea, sicut diligit omnia, ita cognoscit omnia. Sed aequaliter cognoscit omnia.
            Ergo aequaliter omnia diligit.</p>
          <p xml:id="ta-l3d32q1-d1e324">Praeterea, idem actus non potest esse intensior et remissior, nisi secundum diversas
            sui partes. Sed eodem actu simplici diligit omnia. Ergo non diligit unum plus
            altero.</p>
          <p xml:id="ta-l3d32q1-d1e327">Praeterea, qua ratione diligit unum plus altero, eadem ratione diligit aliquem
            quandoque plus quandoque minus: quia sicut una res est melior altera, ita idem secundum
            diversa tempora est melius seipso. Sed Deus non diligit aliquem quandoque plus quandoque
            minus: quia sic amor suus esset mutabilis, quod est impossibile. Ergo non diligit unum
            plus altero.</p>
          <p xml:id="ta-l3d32q1-d1e330">Sed contra, Prov. 16, 4: <quote xml:id="ta-l3d32q1-Qd1e332">universa propter seipsum operatus est dominus</quote>;
            et similiter etiam dicitur quod omnia fecit propter hominem. Sed illud propter quod
            aliquid fit, plus diligitur. Ergo Deus magis diligit se quam alia, et inter alia magis
            amat unum quam aliud.</p>
          <p xml:id="ta-l3d32q1-d1e336">Praeterea, caritas est boni inquantum bonum. Ergo magis bonum magis amat.</p>
          <p xml:id="ta-l3d32q1-d1e339">Praeterea, ordo caritatis est de perfectione ipsius. Sed caritas Dei perfectissima est.
            Ergo secundum ordinem diligit unum plus alio.</p>
          <p xml:id="ta-l3d32q1-d1e342">Respondeo dicendum, quod amor dupliciter mensuratur. Uno modo ex suo principio; et sic
            dicitur magis amari illud ad quod amandum efficacius voluntas inclinatur; et sic Deus
            aequaliter omnia diligit: quia in dilectione sua respectu cujuslibet rei habet infinitam
            efficaciam in diligendo. Alio modo ex parte objecti, secundum quod dicitur aliquis magis
            diligere illud cui vult majus bonum; et sic Deus dicitur magis diligere unum quam aliud
            inquantum vult ei majus bonum: et ex hoc etiam habet majorem effectum in illo, quia
            voluntas ejus est causa rerum.</p>
          <p xml:id="ta-l3d32q1-d1e346">Ad primum ergo dicendum, quod aequaliter est ei cura de omnibus ex parte solicitudinis
            ipsius, sed non ex parte eorum quae eis providentur.</p>
          <p xml:id="ta-l3d32q1-d1e349">Ad secundum dicendum, quod dilectio non tantum importat id quod est ex parte Dei, sed
            etiam id quod est ex parte creaturae; cujusmodi bonum, prout est a Deo volitum, in
            dilectione Dei includitur. Et quia creaturae non se habent aequaliter ad Deum, nec
            possunt aequaliter bonitatem ejus participare, ideo non aequaliter omnia diligit.</p>
          <p xml:id="ta-l3d32q1-d1e352">Ad tertium dicendum, quod cognitio est secundum motum rei ad animam, amor autem
            secundum motum animae ad res; et ideo cognitio mensuratur tantum ex parte cognoscentis,
            sed amor est ex parte utriusque. Non enim dicitur magis cognoscere, quia majorem rem
            inesse alicui cognoscit, sicut dicitur magis diligere cui majus bonum inesse vult. Unde
            non est simile de dilectione et cognitione.</p>
          <p xml:id="ta-l3d32q1-d1e355">Ad quartum dicendum, quod non dicitur magis diligere quia intensius diligit, sed quia
            majus bonum vult.</p>
          <p xml:id="ta-l3d32q1-d1e358">Ad quintum dicendum, quod quantum ad effectum dilectionis semper eumdem aequaliter
            diligit: quia semper vult ei idem bonum finaliter, quamvis non velit quod semper habeat
            aequale bonum vel idem; et ideo secundum effectum non est aequalis.</p>
        </div>
        <div xml:id="ta-l3d32q1-Dd1e362" type="articulus">
          <head xml:id="ta-l3d32q1-Hd1e364">Articulus 5</head>

          <head xml:id="ta-l3d32q1-Hd1e367" type="questionTitle">Utrum Deus plus diligat justum praescitum, quam peccatorem
            praedestinatum</head>
          <div xml:id="ta-l3d32q1-Dd1e370">
            <head xml:id="ta-l3d32q1-Hd1e372">Quaestiuncula 1</head>
            <p xml:id="ta-l3d32q1-d1e375">Ad quintum sic proceditur. Videtur quod Deus diligat plus justum praescitum quam
              peccatorem praedestinatum. Proverb. 8, 17: <quote xml:id="ta-l3d32q1-Qd1e377">ego diligentes me diligo</quote>.
              Sed iste peccator praedestinatus non amat Deum, quem amat justus praescitus. Ergo plus
              diligit justum praescitum quam peccatorem praedestinatum.</p>
            <p xml:id="ta-l3d32q1-d1e381">Praeterea, magis bonum Deus magis diligit. Sed iste justus est magis bonum quam ille
              peccator. Ergo magis a Deo diligitur.</p>
            <p xml:id="ta-l3d32q1-d1e384">Praeterea, in littera dicitur, quod magis diligit membra unigeniti sui quam alios.
              Sed peccator praedestinatus non est membrum Christi. Ergo minus a Deo diligitur quam
              justus praescitus qui est membrum Christi.</p>
            <p xml:id="ta-l3d32q1-d1e387">Sed contra, dilectio causa est electionis. Sed peccatorem praedestinatum Deus elegit.
              Ergo magis diligit eum quam justum praescitum, quem non elegit.</p>
            <p xml:id="ta-l3d32q1-d1e391">Praeterea, illud magis diligit cui majus bonum vult. Sed peccatori praedestinato vult
              majus bonum, quia vitam aeternam. Ergo magis eum diligit.</p>
          </div>
          <div xml:id="ta-l3d32q1-Dd1e395">
            <head xml:id="ta-l3d32q1-Hd1e397">Quaestiuncula 2</head>
            <p xml:id="ta-l3d32q1-d1e400">Ulterius. Videtur quod magis diligat poenitentem quam innocentem: quia gaudium ex
              amore consequitur. Sed plus gaudet de poenitente, ut patet Luc. 15. Ergo plus eum
              amat.</p>
            <p xml:id="ta-l3d32q1-d1e403">Praeterea, ubi homo magis operatur, magis diligit: propter quod, ut philosophus dicit
              9 Ethic., matres plus diligunt filios quam patres. Sed Deus plus operatur ad salutem
              poenitentis quam innocentis. Ergo plus eum amat.</p>
            <p xml:id="ta-l3d32q1-d1e406">Praeterea, affectus amoris ex effectu pensatur. Sed major amoris effectus videtur
              revocare inimicum ad amicitiam, quam amicum in amicitia conservare. Ergo plus diligit
              poenitentem quam innocentem.</p>
            <p xml:id="ta-l3d32q1-d1e409">Sed contra, quod est diuturnius, est magis eligendum et diligendum. Sed bonum
              innocentis est diuturnius. Ergo magis diligitur a Deo.</p>
            <p xml:id="ta-l3d32q1-d1e413">Praeterea, supra dictum est, dist. 31, qu. 1, art. 10, quod resurgens nunquam redit
              ad tantam dignitatem, quamvis redire possit ad tantam caritatem. Ergo Deus plus
              diligit innocentem quam poenitentem.</p>
          </div>
          <div xml:id="ta-l3d32q1-Dd1e417">
            <head xml:id="ta-l3d32q1-Hd1e419">Quaestiuncula 3</head>
            <p xml:id="ta-l3d32q1-d1e422">Ulterius. Videtur quod diligat plus hominem quam Angelum. Quia <quote xml:id="ta-l3d32q1-Qd1e424">nusquam Angelos
                apprehendit, sed semen Abrahae apprehendit</quote>; Hebr. 2, 16; et sic plus fecit
              pro hominibus quam pro Angelis. Ergo magis diligit eos.</p>
            <p xml:id="ta-l3d32q1-d1e428">Praeterea, homines pluribus modis sunt membra Christi quam Angeli, scilicet quantum
              ad conformitatem naturae. Sed membra Christi magis diligit, ut in littera dicitur.
              Ergo homines plus diligit quam Angelos.</p>
            <p xml:id="ta-l3d32q1-d1e431">Praeterea, homines supra Angelos collocavit, scilicet Christum, et beatam virginem.
              Ergo plus homines Angelis diligit.</p>
            <p xml:id="ta-l3d32q1-d1e434">Sed contra, dilectio causatur ex convenientia amantis cum amato. Sed Angeli sunt
              similiores Deo, ut dicit Gregorius Lib. 32 Moral. Ergo Angelos plus diligit.</p>
            <p xml:id="ta-l3d32q1-d1e438">Praeterea, Angelis in principio gratiam vel quasi gloriam contulit; non autem
              hominibus. Ergo Angelos magis hominibus diligit.</p>
          </div>
          <div xml:id="ta-l3d32q1-Dd1e443">
            <head xml:id="ta-l3d32q1-Hd1e445">Quaestiuncula 4</head>
            <p xml:id="ta-l3d32q1-d1e448">Ulterius. Videtur quod magis diligat humanum genus quam Christum: quia ipsum pro
              redemptione humani generis dedit, ut patet Joan. 3.</p>
            <p xml:id="ta-l3d32q1-d1e451">Praeterea, bonum commune est divinius quam bonum unius. Sed bonum humani generis est
              bonum commune, bonum autem Christi est bonum unius singularis personae. Ergo plus
              diligit humanum genus quam Christum.</p>
            <p xml:id="ta-l3d32q1-d1e454">Sed contra, per Christum totum genus humanum fit Deo acceptum. Ergo Christum magis
              diligit.</p>
            <p xml:id="ta-l3d32q1-d1e457">Praeterea, datus est ei spiritus non ad mensuram; Joan. 3. Ergo plus eum diligit.</p>
          </div>
          <div xml:id="ta-l3d32q1-Dd1e461">
            <head xml:id="ta-l3d32q1-Hd1e463">Quaestiuncula 1</head>
            <p xml:id="ta-l3d32q1-d1e466">Respondeo dicendum ad primam quaestionem, quod Deus, simpliciter loquendo, majus
              bonum vult peccatori praedestinato quam justo praescito; sed ut nunc vult justo
              praescito. Haec autem determinatio ut nunc non cadit ex parte dilectionis, sed magis
              ex parte objecti: quia dilectio Dei non variatur per tempora: ab aeterno enim isti
              praedestinato voluit majus bonum. Unde simpliciter concedendum est, quod magis diligit
              praedestinatum quam praescitum.</p>
            <p xml:id="ta-l3d32q1-d1e469">Et per hoc patet responsio ad objecta, quia procedunt ut nunc.</p>
          </div>
          <div xml:id="ta-l3d32q1-Dd1e473">
            <head xml:id="ta-l3d32q1-Hd1e475">Quaestiuncula 2</head>
            <p xml:id="ta-l3d32q1-d1e478">Ad secundam quaestionem dicendum, quod quantum ad bonum praemii essentialis
              aequaliter diligit poenitentem et innocentem, si aequalem habeant caritatem, vel illum
              magis qui majorem caritatem habet; sed quantum ad praemium accidentale plus diligit
              innocentem propter dignitatem innocentiae, ad quam non potest pervenire poenitens.</p>
            <p xml:id="ta-l3d32q1-d1e481">Ad primum ergo dicendum, quod quamvis poenitens resurgat in aequali caritate, et ita
              bonum quod sibi vult Deus, sit aequale consideratum in se, est tamen majus in
              comparatione ad ipsum cui datur: sicut quanto aliquis est magis indigens, magis sibi
              impensum reputatur beneficium; et propter hoc dicitur Deus et Angeli plus gaudere de
              conversione ejus; sicut homo plus gaudet de modico signo sanitatis alicujus
              infirmantis quam de integra sanitate, dum eam habebat. Vel dicendum, quod hoc dicitur
              ex hoc quod poenitens frequenter magis humilis et fervens et cautus resurgit.</p>
            <p xml:id="ta-l3d32q1-d1e484">Ad secundum dicendum, quod Deus non magis operatur in eo cui de novo infundit
              gratiam, quam in eo in quo eam continuat: sicut nec sol illuminans aerem tenebrosum
              plus quam continuans lumen: nihil enim potest subsistere, nisi Dei operatio
              continuetur in ipso.</p>
            <p xml:id="ta-l3d32q1-d1e487">Ad tertium dicendum, quod quamvis sit majus respectu illius qui liberatur, non tamen
              est majus simpliciter.</p>
          </div>
          <div xml:id="ta-l3d32q1-Dd1e491">
            <head xml:id="ta-l3d32q1-Hd1e493">Quaestiuncula 3</head>
            <p xml:id="ta-l3d32q1-d1e496">Ad tertiam quaestionem dicendum, quod quantum ad bonum naturae plus diligit Deus
              Angelum quam hominem; sed quantum ad bonum gloriae se habent ut excedentia et excessa:
              quia quosdam homines plus, et quosdam Angelos plus, et quosdam aequaliter: quia
              homines erunt aequales Angelis, et quidam etiam superiores Angelis; et unicuique
              providit secundum exigentiam naturae et status sui.</p>
            <p xml:id="ta-l3d32q1-d1e499">Et per hoc patet responsio ad objecta. Non enim plus diligit pater filium infirmum
              quam sanum, quia ei impendit remedia quae non impendit sano.</p>
          </div>
          <div xml:id="ta-l3d32q1-Dd1e503">
            <head xml:id="ta-l3d32q1-Hd1e505">Quaestiuncula 4</head>
            <p xml:id="ta-l3d32q1-d1e508">Ad quartam quaestionem dicendum, quod Christum diligit non solum plus quam homines,
              sed etiam plus quam totam creaturam, non solum quantum ad divinam naturam, sed etiam
              quantum ad humanam, inquantum eam praedestinavit ad majus bonum, scilicet ad unionem
              divinae personae.</p>
            <p xml:id="ta-l3d32q1-d1e511">Ad primum ergo dicendum, quod in hoc etiam quod Christus pro hominibus fuit datus,
              maximum bonum ipsi Christo fuit, secundum quod in hoc virtus sua manifesta fuit, et
              causa fuit salutis humanae, quod est sibi valde honorificum.</p>
            <p xml:id="ta-l3d32q1-d1e514">Ad secundum dicendum, quod quamvis sit singularis persona Christi, tamen est causa
              universalis salutis humani generis: et causa praestantior est causato.</p>
          </div>
        </div>
        <div xml:id="ta-l3d32q1-Dd1e519">
          <head xml:id="ta-l3d32q1-Hd1e521">Expositio textus</head>
          <p xml:id="ta-l3d32q1-d1e524"><quote xml:id="ta-l3d32q1-Qd1e525">Praemissis adjiciendum est de dilectione Dei qua ipse diligit nos</quote>.
            Videtur quod hoc in primo libro determinare debuerit. Et dicendum, quod etiam in primo
            libro poni convenienter potuit, inquantum divina dilectio est divina essentia; et hic
            poni congruenter potest, inquantum est exemplar nostrae dilectionis. <quote xml:id="ta-l3d32q1-Qd1e528">Dilectio Dei
              usia est</quote>. Est enim essentia et dilectio in Deo idem re, sed differt ratione
            tantum, ut in primo libro dictum est.</p>
        </div>
      </div>
    </body>
  </text>
</TEI>