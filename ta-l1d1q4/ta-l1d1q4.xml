<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 1, Quaestio 4</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 1, Quaestio 4</title>
          <date when="2016-01-31">January 31, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-01-31">January 31, 2016</date>  
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
 
      <div xml:id="starts-on">
      </div>
    </front>
    <body>
      <div xml:id="ta-l1d1q4">
        <head xml:id="ta-l1d1q4-Hd1e3490">Quaestio 4</head>
        <div xml:id="ta-l1d1q4-Dd1e3493">
          <head xml:id="ta-l1d1q4-Hd1e3495">Prooemium</head>
          <p xml:id="ta-l1d1q4-d1e3498">Deinde quaeritur de fruentibus et utentibus. Et 1 de fruentibus; 2 de utentibus.</p>
        </div>
        <div xml:id="ta-l1d1q4-Dd1e3502" type="articulus">
          <head xml:id="ta-l1d1q4-Hd1e3504">Articulus 1</head>
          <head xml:id="ta-l1d1q4-Hd1e3507" type="question-title">Utrum frui conveniat omnibus rebus</head>
          <p xml:id="ta-l1d1q4-d1e3510">Ad primum sic proceditur. Fruitio dicit desiderium quietatum in fine. Sed omnis creatura, etiam insensibilis, desiderat naturaliter suum finem. Ergo, cum contingat ipsam consequi suum finem et quiescere in eo, videtur quod fruitio sit creaturae insensibilis.</p>
          <p xml:id="ta-l1d1q4-d1e3513">Praeterea, fruitio est ejus quod per se quaeritur, non relatum ad alterum. Sed bruta quaerunt aliqua in quibus delectantur et non referunt ad aliud, quia carent ratione ordinante. Ergo brutorum est fruitio.</p>
          <p xml:id="ta-l1d1q4-d1e3516">Praeterea, naturali dilectione contingit aliquem diligere Deum super omnia, cum naturaliter cognoscatur esse summum bonum, et ita propter se amandum. Sed fruimur eo quod propter se amamus. Ergo contingit hominem existentem in naturalibus tantum, frui Deo.</p>
          <p xml:id="ta-l1d1q4-d1e3520">Praeterea, contingit quod aliquis existens in peccato mortali, alicujus suae actionis Deum finem ultimum constituat, non referens ad aliud. Hoc autem est frui. Ergo peccator etiam potest frui Deo.</p>
          <p xml:id="ta-l1d1q4-d1e3523">Sed e contrario videtur quod nec etiam justus fruatur in via. Frui enim est quiescere voluntatem delectatam in cognitis propter se. Sed quamdiu aliquis est in via, non quiescit. Ergo quamdiu est in via, aliquis Deo non fruitur.</p>
          <p xml:id="ta-l1d1q4-d1e3526">Praeterea, videtur quod nec etiam beati fruantur. Sicut enim habetur in littera, omne quod fruitur aliquo eget illo. Sed quidquid eget aliquo caret illo. Cum igitur beati non careant Deo, videtur quod non fruantur illo.</p>
          <p xml:id="ta-l1d1q4-d1e3529">Ex quo etiam concluditur quod nec seipso Deus fruatur, cum non seipso indigeat.</p>
          <p xml:id="ta-l1d1q4-d1e3532">Respondeo dicendum, quod, sicut supra dictum est, qu. 1, art. 1, fruitio ponit quamdam delectationem in fine. Delectatio autem non potest esse nisi in cognoscente: propter quod Plato dixit, quod delectatio est generatio sensibilis in naturam; id est, quae sentitur naturae conveniens; et ideo cum creaturae insensibiles non cognoscant, non delectantur nec fruuntur. Item, fruitio proprie loquendo, est tantum ultimi finis. Bruta autem ultimum finem non apprehendunt, nec finem proximum possunt ordinare ad finem ultimum, cum careant ratione, cujus est ordinare. Unde non proprie fruuntur. Similiter peccator ponit finem ultimum in quo non est; unde, cum verum finem non habeat, non vere fruitur. Ulterius autem fruitio dicit delectationem in fine; unde perfecta fruitio non est, nisi sit perfecta delectatio, quae esse non potest ante consecutionem finis: et ideo justus homo non perfecte fruitur; sed beati, qui consecuti sunt finem, vere et perfecte et proprie fruuntur.</p>
          <p xml:id="ta-l1d1q4-d1e3535">Ad primum ergo dicendum, quod, quamvis omne desiderium consequatur cognitionem, desiderium tamen creaturae insensibilis non sequitur cognitionem in ipsa existentem, sed cognitionem motoris primi (quicumque sit ille) ordinantis unumquodque in suum finem: et ideo sine cognitione nec delectationem nec fruitionem habent.</p>
          <p xml:id="ta-l1d1q4-d1e3539">Ad secundum dicendum, quod pecora, quamvis delectentur in fine, ille tamen finis non est ultimus; immo est relatus ad aliud, non ab ipsis, sed a primo ordinante omnia in seipsum: et ideo, cum non delectentur in ultimo fine simpliciter, sed in ultimo apprehenso ab eis, aliquo modo dicuntur frui, sed improprie.</p>
          <p xml:id="ta-l1d1q4-d1e3542">Ad tertium dicendum, quod delectatio sequitur operationem perfectam. Perfecta autem est operatio quae procedit ab habitu. Habitus autem acquisiti vel naturales non perficiunt ad ultimam beatitudinem patriae, ut supra habitum est, sufficienter, et proxime: quia, ut dicit Augustinus in Lib. de poenitentia, <quote xml:id="ta-l1d1q4-Qd1e3544">quodam familiari contactu ad experiendam ejus suavitatem adjacet amanti amata creatura</quote>. Sed voluptas creatoris longe alterius generis est; et ideo sine habitu gratuito non est delectatio talis quae ad fruitionem sufficiat. Vel dicendum, quod delectatio naturalis non ponit aliquam operationem in actu, sed tantum quamdam naturalem inclinationem, quae in actum reducitur per habitum caritatis.</p>
          <p xml:id="ta-l1d1q4-d1e3548">Ad quartum dicendum, quod existens in mortali peccato, diligit aliquid habitualiter supra Deum, etsi non in actu semper; et ideo non fruitur ipso, sed illo ad quod omnia ordinat.</p>
          <p xml:id="ta-l1d1q4-d1e3551">Ad quintum dicendum, quod est duplex quies, scilicet quies desiderii, et quies motus. Quies desiderii est quando desiderium sistit in aliquo propter quod omnia facit et quaerit, et non desiderat aliquid ulterius; et hoc modo voluntas justi quiescit in via in Deo. Quies autem motus est quando pervenitur ad terminum quaesitum; et ista quies voluntatis erit in patria. Haec autem quies facit perfectam fruitionem, sed prima imperfectam.</p>
          <p xml:id="ta-l1d1q4-d1e3554">Ad sextum dicendum, quod aliquid eget altero dupliciter. Aut sicut eo a quo dependet secundum esse; et hoc modo omnia egent Deo; quia, secundum Gregorium, omnia in nihilum tenderent, nisi ea manus conditoris teneret: non enim est tantum causa fieri, sed esse rerum; et hoc modo beati egent Deo. Alio modo dicitur quis egere illo quod nondum habet; et sic non egent.</p>
          <p xml:id="ta-l1d1q4-d1e3557">Ad ultimum dicendum, quod hoc intelligendum est, quando fruens et id quo fruitur sunt diversa in essentia: quod non est in divina fruitione: et ideo perfecte ipse fruitur seipso: unde Gregorius: <quote xml:id="ta-l1d1q4-Qd1e3559">esto gloriosus, et speciosis induere vestibus</quote>; dicit: <quote xml:id="ta-l1d1q4-Qd1e3562">ipse gloriosus est qui, dum seipso fruitur, accedentis laudis indigens non est</quote>.</p>
        </div>
        <div xml:id="ta-l1d1q4-Dd1e3567" type="articulus">
          <head xml:id="ta-l1d1q4-Hd1e3569">Articulus 2</head>
          <head xml:id="ta-l1d1q4-Hd1e3572" type="question-title">Utrum usus conveniat existentibus in patria</head>
          <p xml:id="ta-l1d1q4-d1e3575">Ad secundum sic proceditur. Videtur quod in patria nullus erit utens. Via enim non est necessaria habito fine; unde <name ref="#Bernard">Bernardus</name>: 
            <quote xml:id="ta-l1d1q4-Qd1e3580">quid necesse est scala tenenti jam solium?</quote> Sed usus est eorum quae sunt ad finem, quae se habent per modum viae. Igitur in beatis consecutis finem non erit usus.</p>
          <p xml:id="ta-l1d1q4-d1e3584">Praeterea, uti est referre aliquid in alterum. Sed hoc non potest fieri nisi unum cogitetur post aliud; quod non videtur esse in patria, secundum Augustinum, quia non sunt ibi cogitationes volubiles. Ergo videtur quod non sit ibi usus.</p>
          <p xml:id="ta-l1d1q4-d1e3587">Contra, constat quod in patria manet dilectio Dei et proximi, quia 
            <quote xml:id="ta-l1d1q4-Qd1e3589" source="http://scta.info/resource/Icor13_8">caritas nunquam excidit</quote>, 
            <ref xml:id="ta-l1d1q4-Rd1e3592"><title ref="#Icor">1 Corinth.</title> 13, 8.</ref> 
            Sed proximus nunquam diligetur propter se, sed propter Deum. Semper ergo erit ibi dilectio usus.</p>
          <p xml:id="ta-l1d1q4-d1e3599">Respondeo dicendum, quod usus est eorum quae sunt ad finem. Sed eorum quae sunt ad finem, quaedam sunt includentia finem et contingentia ipsum, et haec sunt quae non repugnant perfectioni finis, sicut dispositiones materiae manent cum forma substantiali; et talium erit usus in patria; sicut perfectiones naturales, et septem dona spiritus sancti, et alia quae ex sua ratione imperfectionem non dicunt. Quaedam autem sunt ad finem sicut distantia a fine, ut motus et hujusmodi; et ista propter suam imperfectionem non compatitur finis: unde talium non erit usus in patria; sicut poenae, et actus fidei et spei et cibi et hujusmodi.</p>
          <p xml:id="ta-l1d1q4-d1e3602">Ad primum ergo dicendum, quod sicut invenimus in processu cognitionis, quod in cognitionem principiorum venit quis per principiata, quibus tamen habitis, magis ipsa cognoscit quam principiata; nec indiget principiatis ad cognitionem principiorum quae jam per se cognoscit; neque tamen principiatorum cognitionem amittit; immo illa cognitio per principia perficitur: ita est in processu hominis in Deum, qui per creaturas in Deum venit: quo habito, creaturis non eget ad ipsum habendum, sed per ipsum venit in perfectum usum omnium aliorum. Sic etiam est in processu naturae, quod per dispositiones acquiritur forma, quae habita, est principium omnium accidentium; et ita est in omnibus aliis invenire.</p>
          <p xml:id="ta-l1d1q4-d1e3605">Ad secundum dicendum, quod cogitatio volubilis proprie dicitur quae est per discursum rationis, cui non offertur statim quod quaerit: unde oportet quod inveniat procedendo ab uno in aliud. Ibi autem statim sine difficultate occurret in illo divino lumine quidquid quaeretur: unde etiam homines intelligent intellectu deiformi, sicut et Angeli. Non autem excluditur successio cogitationum in patria, et multo minus ordo unius ad alterum, qui etiam sine successione esse potest.</p>
          <p xml:id="ta-l1d1q4-d1e3608">Aliud concedimus.</p>
        </div>
        <div xml:id="ta-l1d1q4-Dd1e3612">
          <!-- this might belong one level higher in document hierarchy -->
          <head xml:id="ta-l1d1q4-Hd1e3616">Expositio textus</head>
          <p xml:id="ta-l1d1q4-d1e3619">Circa litteram quaeritur de hoc quod dicitur: 
            <quote xml:id="ta-l1d1q4-Qd1e3621">innotuit, sacrae paginae tractatores circa res vel signa praecipue versari</quote>. 
            Videtur enim divisio esse incompetens: eo quod contingit idem signum esse et rem; sicut corpus Christi verum et character in Baptismo. Praeterea, ipsemet dicit quod omne signum res est; et ita videtur quod divisio non sit per opposita. Item, creaturae omnes sunt signum divinae bonitatis; et ita videtur quod fere omnia quae in hac doctrina traduntur sunt signa. Ad quod dicendum, quod ista divisio non est data per oppositas res, sed per oppositas rationes secundum absolutum et relatum. Signum enim est quod est institutum ad aliquid significandum: res autem est quae habet absolutam significationem non ad aliud relatam. Unde non est inconveniens quod idem sit signum et res respectu diversorum; sicut etiam idem homo est pater et filius. Unde patet solutio ad primum. Ad secundum dicendum, quod res dupliciter sumitur in processu hujus locutionis; sumitur enim communiter pro omni ente; et sic omne signum est res: sumitur etiam magis stricte pro eo quod est res tantum et non signum, et sic contra signum dividitur. Ad tertium dicendum, quod quamvis creaturae sint signum alicujus, nihilominus tamen ad hoc principaliter non sunt institutae: et ideo non continentur sub signis, nisi secundum quid. Deinde quaeritur de hoc quod dicitur: 
            <quote xml:id="ta-l1d1q4-Qd1e3624">et primo de rebus, postea de signis disseremus</quote>. 
            Videtur enim quod prius agendum est de signis. Res enim per signa discuntur, ut in littera dicitur. Ergo per cognitionem signorum devenimus in cognitionem rerum. Ad quod dicendum, quod hoc sequitur, quando signa et res sunt ejusdem ordinis, scilicet quod prius determinandum est de signis quam de rebus quae per illa signa significantur. Sic autem non se habent signa sacramentalia ad ea de quibus in primis tribus libris agitur. Vel dicendum, quod alius est ordo servandus in accipiendo cognitionem, et tradendo. Accipiens enim cognitionem procedit de signis ad signata, quasi modo resolutorio, quia signa magis sunt nota quo ad ipsum; sed tradens cognitionem signorum, oportet quod res ante signa manifestet, eo quod signa sumuntur per similitudinem ad res: unde oportet praecognoscere res ad cognitionem signorum, ad quarum similitudinem sumuntur. Deinde quaeritur de hoc quod dicit: 
            <quote xml:id="ta-l1d1q4-Qd1e3627">nos sumus quasi inter utrasque constituti</quote>. 
            Videtur enim ex hoc quod homo sit medium inter utibilia et fruibilia: cujus contrarium videtur ex hoc quod virtus continetur inter utibilia. Virtus autem est de maxime bonis, secundum Augustinum, quibus nullus male utitur. Naturales autem potentiae sunt media bona, quibus aliquis male potest uti, et bene: et ita videtur quod virtutes sunt supra hominem. Ad quod dicendum, quod ordo bonorum dupliciter potest considerari. Aut per comparationem ad rectitudinem vitae; et hoc modo virtus, quae est sicut causa per se talis rectitudinis, est maximum bonum; potentia autem naturalis, quae est sicut materiale ad talem rectitudinem, est medium; et res aliae quae sunt exterius adminiculantes, sunt minima bona. Potest etiam considerari ordo bonorum secundum progressum in beatitudinem, et hoc modo ipsum beatificans erit maximum bonum, et participans beatitudinem erit medium, et disponens ad ipsam erit minimum. Item quaeritur de hoc: 
            <quote xml:id="ta-l1d1q4-Qd1e3630">res aliae sunt quibus fruendum est, aliae quibus utendum est, aliae quae fruuntur et utuntur</quote>. 
            Omne enim quod est, vel est finis, vel est ad finem. Sed fruibile habet rationem finis, utibile autem rationem eorum quae sunt ad finem. Ergo utibile et fruibile sufficienter dividunt res, et ita tertium membrum superfluit, praecipue cum ipse post dicat, quod hominibus, qui utentes et fruentes sunt, utendum est. Ad quod dicendum, quod aliquid est ad finem ordinatum dupliciter: vel sicut progrediens in finem; et hoc modo fruens et utens est ad finem: vel sicut via in finem; et hoc modo utibile est ad finem: unde utibile non comprehendit omnia quae sunt ad finem, nisi valde large acceptum. Nec est inconveniens, si idem contineatur sub duobus membris, cum divisio sit data per oppositas rationes, et non per oppositas res. Item quaeritur de hoc: 
            <quote xml:id="ta-l1d1q4-Qd1e3633">uti vero est id quod in usum venerit referre ad obtinendum illud quo utendum est</quote>. 
            Videtur quod male notificet: quia usum non est magis notum quam uti; et ita videtur quod definitio non sit per magis nota. Ad quod dicendum, quod totum hoc quod dicitur: 
            <quote xml:id="ta-l1d1q4-Qd1e3637">id quod in usum venerit</quote>, 
            ponitur loco unius dictionis, et est circumlocutio hujus quod dico utibile, quod est objectum hujus actus uti. Actus autem convenienter per suum objectum definitur. Item quaeritur de hoc: 
            <quote xml:id="ta-l1d1q4-Qd1e3640">non enim facile potest inveniri nomen quod tantae excellentiae conveniat</quote>, 
            quae sit causa hujus dicti. Ad quod dicendum, quod nos imponimus nomina rebus secundum quod veniunt in cognitionem nostram; et quia nos cognitionem accipimus a rebus creatis, imponimus nomina secundum modum rerum creatarum. Ea autem quae sunt in creaturis, non sunt per eumdem modum in Deo, sed excellentiori modo; ideo nomina quae nos imponimus, non sunt sufficientia ad significandum Deum, sicut patet quod nomina significantia in abstracto, significant quid imperfectum non per se subsistens, ut humanitas, vel albedo; concreta autem significant quid compositum, quorum neutrum divinae convenit nobilitati. Item quaeritur de hoc: 
            <quote xml:id="ta-l1d1q4-Qd1e3643">tanto nostram peregrinationem et tolerabilius sustinemus, et ardentius finire cupimus</quote>. 
            Videtur enim contrarium, per id quod dicitur <ref xml:id="ta-l1d1q4-Rd1e3646"><title ref="#prov">Proverb.</title> 13, 12:</ref> <quote xml:id="ta-l1d1q4-Qd1e3651" source="http://scta.info/resource/prov13_12">spes quae differtur, affligit animam</quote>. Et ita per hoc quod in speculo cognoscimus, et praesentiam desideramus, intolerabilius absentiam sustinemus. Ad quod dicendum, quod inquantum spes est desiderati absentis, sic est causa afflictionis; inquantum autem res desiderata per spem et imperfectam cognitionem aliquo modo efficitur praesens, sic affert quamdam delectationem. Deinde quaeritur de hoc quod dicit: 
            <quote xml:id="ta-l1d1q4-Qd1e3654">notandum quod idem Augustinus (...) aliter quam supra, accipiens uti et frui, sic dicit</quote>. 
            Unius enim unica est definitio, sicut et esse. Ergo de uti et frui non debent dari multae definitiones. 
            Ad quod dicendum, quod si inveniretur aliqua definitio quae diceret esse rei secundum comparationem ad omnes causas ipsius proprias, esset perfectissima, 
            et una tantum; sed inveniuntur definitiones notificantes esse rei plures secundum diversas causas. 
            Unde aliqua datur per causam finalem, quaedam per formalem, et sic de aliis. 
            Inveniuntur etiam aliae notificationes sumptae ex proprietatibus consequentibus esse rei, 
            et tales etiam possunt esse plures. Dicendum ergo, quantum ad praesens pertinet, quod prima definitio de frui, scilicet, 
            <quote xml:id="ta-l1d1q4-Qd1e3658">frui est amore alicui rei inhaerere propter seipsam</quote>, 
            datur per comparationem ad objectum, et habitum elicientem actum; secunda autem, scilicet, 
            <quote xml:id="ta-l1d1q4-Qd1e3661">fruimur cognitis in quibus ipsis propter se voluntas delectata conquiescit</quote>, 
            datur per comparationem ad potentiam cujus est actus secundum ordinem ad potentiam praecedentem, scilicet cognitivam; tertia, scilicet, 
            <quote xml:id="ta-l1d1q4-Qd1e3664">frui est uti cum gaudio, non adhuc spei, sed jam rei</quote>, 
            datur per proprietatem consequentem actum, inquantum perfectus est, scilicet gaudium de re habita. Similiter dicendum quod prima definitio de uti, scilicet, 
            <quote xml:id="ta-l1d1q4-Qd1e3667">uti est referre quod in usus venerit, ad obtinendum id quo fruendum est</quote>, 
            datur per comparationem ad objectum et ad finem de uti proprie dicto: alia autem, scilicet, 
            <quote xml:id="ta-l1d1q4-Qd1e3670">uti est assumere aliquid in facultatem voluntatis</quote>, 
            datur de uti communiter sumpto per comparationem ad potentiam operantem et universaliter moventem. Deinde circa hoc quod dicit: 
            <quote xml:id="ta-l1d1q4-Qd1e3673">neque tamen sic utitur nobis ut nos aliis rebus</quote>, 
            notandum quod ostendit differentiam usus nostri ad usum divinum in duobus: scilicet in hoc quod nos referimus usum nostrum, 
            quo operamur circa res, ad utilitatem nostram; ille vero non ad utilitatem suam, sed nostram. 
            Item ipse refert usum suum, quo rebus utitur, ad bonitatem suam; nos vero non ad bonitatem nostram, sed ipsius. 
            Et hoc ostendit in operibus misericordiae primo, et planum est: et secundo in operibus creationis: ipse enim propter bonitatem suam fecit nos; et ideo dicit: 
            <quote xml:id="ta-l1d1q4-Qd1e3677">quia bonus est, sumus</quote>; et ex eo quod sumus, habemus bonitatem: et hoc prodest nobis. 
            Et sic patet quod hoc opus est ad nostram utilitatem. Tertio ostendit in opere justitiae; ipse enim punit nos propter bonitatem suam; et ideo dicit: 
            <quote xml:id="ta-l1d1q4-Qd1e3680">quia justus est, non impune mali sumus</quote>: 
            quia justitia ejus bonitas ejus est. Hoc etiam ad utilitatem nostram cedit; quia ad hoc punimur pro malo, ut a malo recedamus, 
            et ita a non esse: propter quod dicit: 
            <quote xml:id="ta-l1d1q4-Qd1e3683">inquantum mali sumus, minus sumus</quote>; 
            quia quanto magis mali sumus, minus sumus: malum enim est privatio; unde quanto multiplicatur in nobis, 
            tanto elongat nos ab esse perfecto. Deinde quaeritur de hoc quod dicit: 
            <quote xml:id="ta-l1d1q4-Qd1e3686">item quia bonus est, sumus</quote>. 
            Videtur enim esse falsum: sicut enim dicit <name ref="#Boethius">Boetius</name>, 
            si removeatur per intellectum bonitas a Deo, adhuc remanebunt alia entia et alia, 
            sed non bona. Ergo non quia bonus est, sumus. Respondeo dicendum, quod opera divina 
            possunt comparari ad divina attributa sicut ad causam efficientem exemplarem; et hoc 
            modo sapientia creaturae est a sapientia Dei, et esse creaturae ab esse divino, et bonitas a bonitate; 
            et sic loquitur <name ref="#Boethius">Boetius</name>. Sed tamen quia bonitas habet rationem finis, 
            et finis est causa omnium causarum, ideo omnes istae processiones perfectionum in creaturas 
            attribuuntur bonitati divinae etiam a <name ref="#Dionysius">Dionysio</name>, quamvis a diversis attributis exemplentur. 
            Item quaeritur de hoc quod dicit: 
            <quote xml:id="ta-l1d1q4-Qd1e3699">inquantum sumus, boni sumus</quote>. 
            Alia enim est ratio boni et entis; et ita videtur falsum dicere. 
            Respondeo dicendum, quod quamvis bonum et ens differant secundum intentiones, 
            quia alia est ratio boni et entis; tamen convertuntur secundum supposita, 
            eo quod omne esse est a bono et ad bonum; unde 
            <quote xml:id="ta-l1d1q4-Qd1e3702">inquantum</quote> non dicit identitatem intentionis, sed aequalitatem suppositorum boni et entis.</p>
        </div>
      </div>
    </body>
  </text>
</TEI>