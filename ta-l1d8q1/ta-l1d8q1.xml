<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 8, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 8, Quaestio 1</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d8q1">
        <head xml:id="ta-l1d8q1-Hd1e89">Quaestio 1</head>
        <div xml:id="ta-l1d8q1-Dd1e92">
          <head xml:id="ta-l1d8q1-Hd1e94">Prooemium</head>
          <p xml:id="ta-l1d8q1-d1e97">Ostensa Trinitate personarum in unitate essentiae, hic incipit prosequi determinationem
            suam de his quae pertinent ad utrumque. Sunt autem in divinis tria, scilicet essentia
            communis, persona distincta, proprietas distinguens. Dividitur ergo haec pars in duas:
            in prima determinat de istis secundum se; in secunda, quomodo ad invicem comparantur, 33
            dist., ibi: <quote xml:id="ta-l1d8q1-Qd1e99">post supradicta, interius considerari, atque subtiliter inquiri
              oportet</quote>. Prima in tres: in prima determinat de essentia; in secunda de
            personis, 9 dist., ibi: <quote xml:id="ta-l1d8q1-Qd1e102">nunc ad trium personarum distinctionem accedamus</quote>;
            in tertia determinat de proprietatibus, 26 dist., ibi: <quote xml:id="ta-l1d8q1-Qd1e105">nunc de proprietatibus
              personarum (...) aliquid loqui nos oportet</quote>. Prima in tres, secundum tria
            attributa essentiae, quae prosequitur: primo enim determinat de essentiae unitate;
            secundo de incommutabilitate, ibi: <quote xml:id="ta-l1d8q1-Qd1e108">Dei etiam solius essentia incommutabilis
              dicitur proprie</quote>; tertio de simplicitate, ibi: <quote xml:id="ta-l1d8q1-Qd1e111">eademque sola proprie ac
              vere simplex est</quote>. Circa primum duo facit: primo ostendit veritatem divinae
            essentiae; secundo removet dubitationem, ibi: <quote xml:id="ta-l1d8q1-Qd1e115">hic diligenter advertendum est
              quomodo intelligi debeant illa verba Hieronymi</quote>. Circa primam partem
            distinctionis, in qua agitur de proprietate divini esse, duo quaeruntur: primo de ipso
            esse divino. Secundo de mensura ejus, scilicet aeternitate. In primo tria quaeruntur: 1
            utrum esse Deo proprie conveniat; 2 utrum suum esse sit esse cujuslibet creaturae; 3 de
            ordine hujus nominis, <quote xml:id="ta-l1d8q1-Qd1e118">qui est</quote>, ad alia divina nomina.</p>
        </div>
        <div xml:id="ta-l1d8q1-Dd1e123" type="articulus">
          <head xml:id="ta-l1d8q1-Hd1e125">Articulus 1</head>

          <head xml:id="ta-l1d8q1-Hd1e128" type="question-title">Utrum esse proprie dicatur de Deo</head>

          <p xml:id="ta-l1d8q1-d1e131">Ad primum sic proceditur. Videtur quod esse non proprie dicatur de Deo. Illud enim est
            proprium alicui quod sibi soli convenit. Sed esse non solum convenit Deo, immo etiam
            creaturis. Ergo videtur quod esse non proprie Deo conveniat.</p>
          <p xml:id="ta-l1d8q1-d1e134">Praeterea, non possumus nominare Deum, nisi secundum quod ipsum cognoscimus; unde
            Damascenus: <quote xml:id="ta-l1d8q1-Qd1e136">verbum est Angelus, idest nuntius intellectus</quote>. Sed nos non
            possumus cognoscere Deum in statu viae immediate, sed tantum ex creaturis. Ergo nec
            nominare. Cum igitur qui est non dicat aliquem respectum ad creaturas, videtur quod non
            proprie nominet Deum.</p>
          <p xml:id="ta-l1d8q1-d1e140">Praeterea, sicut sapientia creata deficit a sapientia increata, ita et esse creatum ab
            esse increato. Sed propter hoc nomen sapientiae dicitur deficere a perfecta
            significatione divinae sapientiae, quia est impositum a nobis secundum apprehensionem
            creatae sapientiae. Ergo videtur quod eadem ratione nec hoc nomen qui est, proprie
            significet Deum esse: et ita non oportet dici magis proprium nomen ejus quam alia
            nomina.</p>
          <p xml:id="ta-l1d8q1-d1e144">Item, Damascenus dicit, quod <quote xml:id="ta-l1d8q1-Qd1e146">qui est</quote> non significat quid est Deus, sed
            quoddam pelagus substantiae infinitum. Sed infinitum non est comprehensibile, et per
            consequens non nominabile sed ignotum. Ergo videtur quod qui est non sit divinum
            nomen.</p>
          <p xml:id="ta-l1d8q1-d1e150">Contra, Exod. 3, 14, dominus dixit ad Moysen: <quote xml:id="ta-l1d8q1-Qd1e152">si quaesierint nomen meum, sic
              dices filiis Israel: qui est, misit me ad vos</quote>. Hoc idem videtur per
            Damascenum, dicentem quod <quote xml:id="ta-l1d8q1-Qd1e155">qui est</quote>, maxime est proprium nomen Dei: et per
            Rabbi Moysen, qui dicit, hoc nomen esse nomen Dei ineffabile, quod dignissimum
            habebatur.</p>
          <p xml:id="ta-l1d8q1-d1e159">Respondeo dicendum, quod <quote xml:id="ta-l1d8q1-Qd1e161">qui est</quote>, est maxime proprium nomen Dei inter
            alia nomina. Et ratio hujus potest esse quadruplex: prima sumitur ex littera ex verbis
            Hieronymi secundum perfectionem divini esse. Illud enim est perfectum cujus nihil est
            extra ipsum. Esse autem nostrum habet aliquid sui extra se: deest enim aliquid quod jam
            de ipso praeteriit, et quod futurum est. Sed in divino esse nihil praeteriit nec futurum
            est: et ideo totum esse suum habet perfectum, et propter hoc sibi proprie respectu
            aliorum convenit esse. Secunda ratio sumitur ex verbis Damasceni, qui dicit, quod
              <quote xml:id="ta-l1d8q1-Qd1e164">qui est</quote> significat esse indeterminate, et non quid est: et quia in
            statu viae hoc tantum de ipso cognoscimus, quia est, et non quid est, nisi per
            negationem, et non possumus nominare nisi secundum quod cognoscimus, ideo propriissime
            nominatur a nobis qui est. Tertia ratio sumitur ex verbis Dionysii, qui dicit, quod esse
            inter omnes alias divinae bonitatis participationes, sicut vivere et intelligere et
            hujusmodi, primum est, et quasi principium aliorum, praehabens in se omnia praedicta,
            secundum quemdam modum unita; et ita etiam Deus est principium divinum, et omnia sunt
            unum in ipso. Quarta ratio potest sumi ex verbis Avicennae, in hunc modum, quod, cum in
            omni quod est sit considerare quidditatem suam, per quam subsistit in natura
            determinata, et esse suum, per quod dicitur de eo quod est in actu, hoc nomen res
            imponitur rei a quidditate sua, secundum Avicennam, hoc nomen qui est vel ens imponitur
            ab ipso actu essendi. Cum autem ita sit quod in qualibet re creata essentia sua differat
            a suo esse, res illa proprie denominatur a quidditate sua, et non ab actu essendi, sicut
            homo ab humanitate. In Deo autem ipsum esse suum est sua quidditas: et ideo nomen quod
            sumitur ab esse, proprie nominat ipsum, et est proprium nomen ejus: sicut proprium nomen
            hominis quod sumitur a quidditate sua.</p>
          <p xml:id="ta-l1d8q1-d1e168">Ad primum ergo dicendum, quod cum dicitur aliquid proprie convenire alicui, hoc potest
            intelligi dupliciter: aut quod per proprietatem excludatur omne extraneum a natura
            subjecti, ut cum dicitur proprium hominis esse risibile, quia nulli extraneo a natura
            hominis convenit; et sic esse non dicitur proprium Deo, quia convenit etiam creaturis.
            Aut secundum quod excluditur omne extraneum a natura praedicati, ut cum dicitur, hoc
            proprie esse aurum, quia non habet admixtionem alterius metalli, et hoc modo esse
            dicitur proprium Deo, quia non habet admixtionem divinum esse alicujus privationis vel
            potentialitatis, sicut esse creaturae. Et ideo pro eodem in littera sumitur proprietas
            et veritas: verum enim aurum dicimus esse quod est extraneo impermixtum.</p>
          <p xml:id="ta-l1d8q1-d1e171">Ad secundum dicendum, quod ex creaturis contingit Deum nominari tripliciter. Uno modo
            quando nomen ipsum actualiter connotat effectum in creatura propter relationem ad
            creaturam importatam in nomine, sicut creator et dominus. Alio modo quando ipsum nomen
            nominat secundum suam rationem principium alicujus actus divini in creaturis, sicut
            sapientia, potentia et voluntas. Alio modo quando ipsum nomen dicit aliquid
            repraesentatum in creaturis, sicut vivens: omnis enim vita exemplata est a vita divina.
            Et similiter hoc nomen <quote xml:id="ta-l1d8q1-Qd1e173">qui est</quote> nominat Deum per esse inventum in
            creaturis, quod exemplariter deductum est ab ipso.</p>
          <p xml:id="ta-l1d8q1-d1e177">Ad tertium dicendum, quod cum esse creaturae imperfecte repraesentet divinum esse, et
            hoc nomen <quote xml:id="ta-l1d8q1-Qd1e179">qui est</quote> imperfecte significat ipsum, quia significat per modum
            cujusdam concretionis et compositionis; sed adhuc imperfectius significatur per alia
            nomina: cum enim dico, Deum esse sapientem, tunc, cum in hoc dicto includatur esse,
            significatur ibi duplex imperfectio: una est ex parte ipsius esse concreti, sicut in hoc
            nomine <quote xml:id="ta-l1d8q1-Qd1e182">qui est</quote>; et superadditur alia ex propria ratione sapientiae. Ipsa
            enim sapientia creata deficit a ratione divinae sapientiae: et propter hoc major
            imperfectio est in aliis nominibus quam in hoc nomine <quote xml:id="ta-l1d8q1-Qd1e185">qui est</quote>; et ideo
            hoc est dignius et magis Deo proprium.</p>
          <p xml:id="ta-l1d8q1-d1e190">Ad quartum dicendum, quod alia omnia nomina dicunt esse determinatum et particulatum;
            sicut sapiens dicit aliquid esse; sed hoc nomen <quote xml:id="ta-l1d8q1-Qd1e192">qui est</quote> dicit esse
            absolutum et indeterminatum per aliquid additum; et ideo dicit Damascenus quod non
            significat quid est Deus, sed significat quoddam pelagus substantiae infinitum, quasi
            non determinatum. Unde quando in Deum procedimus per viam remotionis, primo negamus ab
            eo corporalia; et secundo etiam intellectualia, secundum quod inveniuntur in creaturis,
            ut bonitas et sapientia; et tunc remanet tantum in intellectu nostro, quia est, et nihil
            amplius: unde est sicut in quadam confusione. Ad ultimum autem etiam hoc ipsum esse,
            secundum quod est in creaturis, ab ipso removemus; et tunc remanet in quadam tenebra
            ignorantiae, secundum quam ignorantiam, quantum ad statum viae pertinet, optime Deo
            conjungimur, ut dicit Dionysius, et haec est quaedam caligo, in qua Deus habitare
            dicitur.</p>
        </div>
        <div xml:id="ta-l1d8q1-Dd1e197" type="articulus">
          <head xml:id="ta-l1d8q1-Hd1e199">Articulus 2</head>

          <head xml:id="ta-l1d8q1-Hd1e202" type="question-title">Utrum Deus sit esse omnium rerum</head>

          <p xml:id="ta-l1d8q1-d1e205">Ad secundum sic proceditur. Videtur quod Deus sit esse omnium rerum per id quod dicit
            Dionysius 4 capit. Caelest. Hierar.: <quote xml:id="ta-l1d8q1-Qd1e207">esse omnium est superesse
              divinitatis</quote>. Hoc etiam idem dicit 5 capit. de divinis nominibus: <quote xml:id="ta-l1d8q1-Qd1e210">ipse
              Deus est esse existentibus</quote>.</p>
          <p xml:id="ta-l1d8q1-d1e214">Praeterea, nulla creatura est per se sed per aliud. Esse autem non est per aliud, quia
            si esset per aliud esse, iterum eadem quaestio esset de illo, et sic in infinitum
            procederet, et ita videtur quod esse non sit quid causatum, et ita est Deus.</p>
          <p xml:id="ta-l1d8q1-d1e217">Praeterea, ea quae sunt et nullo modo differunt, sunt idem. Sed Deus et esse rei sunt
            et nullo modo differunt. Ergo sunt idem. Probatio mediae. Quod sint manifestum est; quod
            autem non differant, videtur. Quaecumque enim differunt, aliqua differentia differunt.
            Sed quaecumque differunt aliqua differentia, in se habent aliquam differentiam, et ita
            sunt composita; sicut homo habet in se rationale. Cum igitur esse sit simplex, et
            similiter Deus, videtur quod non differant.</p>
          <p xml:id="ta-l1d8q1-d1e221">Contra, nihil est magis in re quod sit unitum sibi quam esse suum. Sed Deus non unitur
            rebus, quod patet etiam per philosophum Lib. de causis: <quote xml:id="ta-l1d8q1-Qd1e223">causa prima regit omnes
              res, praeterquam commisceatur cum eis</quote>. Ergo Deus non est omnium esse.</p>
          <p xml:id="ta-l1d8q1-d1e227">Praeterea, nihil habet esse, nisi inquantum participat divinum esse, quia ipsum est
            primum ens, quare causa est omnis entis. Sed omne quod est participatum in aliquo, est
            in eo per modum participantis: quia nihil potest recipere ultra mensuram suam. Cum
            igitur modus cujuslibet rei creatae sit finitus, quaelibet res creata recipit esse
            finitum et inferius divino esse quod est perfectissimum. Ergo constat quod esse
            creaturae, quo est formaliter, non est divinum esse.</p>
          <p xml:id="ta-l1d8q1-d1e230">Respondeo, sicut dicit Bernardus, Deus est esse omnium non essentiale, sed causale.
            Quod sic patet. Invenimus enim tres modos causae agentis. Scilicet causam aequivoce
            agentem, et hoc est quando effectus non convenit cum causa nec nomine nec ratione: sicut
            sol facit calorem qui non est calidus. Item causam univoce agentem, quando effectus
            convenit in nomine et ratione cum causa, sicut homo generat hominem et calor facit
            calorem. Neutro istorum modorum Deus agit. (Non univoce) quia nihil univoce convenit cum
            ipso. Non aequivoce, cum effectus et causa aliquo modo conveniant in nomine et ratione
            secundum prius et posterius; sicut Deus sua sapientia facit nos sapientes, ita tamen
            quod sapientia nostra semper deficit a ratione sapientiae suae, sicut accidens a ratione
            entis, secundum quod est in substantia. Unde est tertius modus causae agentis analogice.
            Unde patet quod divinum esse producit esse creaturae in similitudine sui imperfecta: et
            ideo esse divinum dicitur esse omnium rerum, a quo omne esse creatum effective et
            exemplariter manat.</p>
          <p xml:id="ta-l1d8q1-d1e233">Et per hoc patet solutio ad dictum Dionysii, quod ita intelligendum est, ut patet ex
            hoc quod dicit <quote xml:id="ta-l1d8q1-Qd1e235">superesse</quote>: si enim Deus esset essentialiter esse
            creaturae, non esset superesse creatum.</p>
          <p xml:id="ta-l1d8q1-d1e239">Ad secundum dicendum, quod esse creatum non est per aliquid aliud, si ly per dicat
            causam formalem intrinsecam; immo ipso formaliter est creatura; si autem dicat causam
            formalem extra rem, vel causam effectivam, sic est per divinum esse et non per se.</p>
          <p xml:id="ta-l1d8q1-d1e242">Ad tertium dicendum, quod prima non sunt diversa nisi per seipsa: sed ea quae sunt ex
            primis, differunt per diversitatem primorum; sicut homo et asinus differunt istis
            differentiis diversis, rationale et irrationale, quae non diversificantur aliis
            differentiis, sed seipsis: ita etiam Deus et esse creatum non differunt aliquibus
            differentiis utrique superadditis, sed seipsis: unde nec proprie dicuntur differre, sed
            diversa esse: diversum enim est absolutum, sed differens est relatum, secundum
            philosophum 10 Metaph. Omne enim differens, aliquo differt; sed non omne diversum,
            aliquo diversum est.</p>
        </div>
        <div xml:id="ta-l1d8q1-Dd1e246" type="articulus">

          <head xml:id="ta-l1d8q1-Hd1e248">Articulus 3</head>

          <head xml:id="ta-l1d8q1-Hd1e251" type="question-title">Utrum hoc nomen qui est sit primum inter nomina divina</head>

          <p xml:id="ta-l1d8q1-d1e254">Ad tertium sic proceditur. Videtur enim quod hoc nomen <quote xml:id="ta-l1d8q1-Qd1e256">qui est</quote> non sit
            primum inter divina nomina. De prioribus enim prius est agendum. Sed Dionysius prius
            agit de bono in Lib. de divinis nominibus, quam de existente. Ergo videtur bonum prius
            esse ente.</p>
          <p xml:id="ta-l1d8q1-d1e260">Praeterea, illud quod est communius videtur esse prius. Sed bonum est communius quam
            ens: quia divinum esse extendit se tantum ad entia quae esse participant; bonum autem
            extendit se ad non entia, quae etiam in esse vocat: dicitur enim bonum a boare, quod est
            vocare, ut Commentator dicit super Lib. de Divin. Nominib. Ergo bonum est prius quam
            ens.</p>
          <p xml:id="ta-l1d8q1-d1e263">Praeterea, quaecumque sunt aequalis simplicitatis, unum non est prius altero. Sed ens,
            verum, bonum, et unum sunt aequalis simplicitatis: quod patet ex hoc quod ad invicem
            convertuntur. Ergo unum non est altero prius.</p>
          <p xml:id="ta-l1d8q1-d1e267">Contra, secundum Dionysium, divina attributa non innotescunt nobis nisi ex eorum
            participationibus, quibus a creaturis participantur. Sed inter omnes alias
            participationes esse prius est, ut dicitur 5 cap. de Div. Nom. his verbis: <quote xml:id="ta-l1d8q1-Qd1e269">ante
              alias ipsius</quote>, scilicet Dei, <quote xml:id="ta-l1d8q1-Qd1e272">participationes, esse positum est</quote>.
            Cui etiam dictum philosophi consonat Lib. de causis: <quote xml:id="ta-l1d8q1-Qd1e275">prima rerum creatarum est
              esse</quote>. Ergo videtur quod, secundum rationem intelligendi, in Deo esse sit ante
            alia attributa, et <quote xml:id="ta-l1d8q1-Qd1e278">qui est</quote> inter alia nomina.</p>
          <p xml:id="ta-l1d8q1-d1e282">Praeterea, illud quod est ultimum in resolutione, est primum in esse. Sed ens, ultimum
            est in resolutione intellectus: quia remotis omnibus aliis, ultimo remanet ens. Ergo est
            primum naturaliter.</p>
          <p xml:id="ta-l1d8q1-d1e285">Respondeo dicendum, quod ista nomina, ens et bonum, unum et verum, simpliciter secundum
            rationem intelligendi praecedunt alia divina nomina: quod patet ex eorum communitate. Si
            autem comparemus ea ad invicem, hoc potest esse dupliciter: vel secundum suppositum; et
            sic convertuntur ad invicem, et sunt idem in supposito, nec unquam derelinquunt se; vel
            secundum intentiones eorum; et sic simpliciter et absolute ens est prius aliis. Cujus
            ratio est, quia ens includitur in intellectu eorum, et non e converso. Primum enim quod
            cadit in imaginatione intellectus, est ens, sine quo nihil potest apprehendi ab
            intellectu; sicut primum quod cadit in credulitate intellectus, sunt dignitates, et
            praecipue ista, contradictoria non esse simul vera: unde omnia alia includuntur
            quodammodo in ente unite et indistincte, sicut in principio; ex quo etiam habet quamdam
            decentiam ut sit propriissimum divinum nomen. Alia vero quae diximus, scilicet bonum,
            verum et unum, addunt super ens, non quidem naturam aliquam, sed rationem: sed unum
            addit rationem indivisionis; et propter hoc est propinquissimum ad ens, quia addit
            tantum negationem: verum autem et bonum addunt relationem quamdam; sed bonum relationem
            ad finem, verum relationem ad formam exemplarem; ex hoc enim unumquodque verum dicitur
            quod imitatur exemplar divinum, vel relationem ad virtutem cognoscitivam; dicimus enim
            verum aurum esse, ex eo quod habet formam auri quam demonstrat, et sic fit verum
            judicium de ipso. Si autem considerentur secundum rationem causalitatis, sic bonum est
            prius: quia bonum habet rationem causae finalis, esse autem rationem causae exemplaris
            et effectivae tantum in Deo: finis autem est prima causa in ratione causalitatis.</p>
          <p xml:id="ta-l1d8q1-d1e288">Ad primum dicendum, quod Dionysius tractat de divinis nominibus secundum quod habent
            rationem causalitatis, prout scilicet manifestantur in participatione creaturarum; et
            ideo bonum ante existens determinat.</p>
          <p xml:id="ta-l1d8q1-d1e291">Ad secundum dicendum, quod bonum est communius non secundum ambitum praedicationis,
            quia sic convertitur cum ente, sed secundum rationem causalitatis; causalitas enim
            efficiens exemplaris extenditur tantum ad ea quae participant formam actu suae causae
            exemplaris; et ideo causalitas entis, secundum quod est divinum nomen, extenditur tantum
            ad entia, et vitae ad viventia; sed causalitas finis extenditur etiam ad ea quae nondum
            participant formam, quia etiam imperfecta desiderant et tendunt in finem nondum
            participantia rationem finis, quia sunt in via ad eum. Vocat enim Dionysius non ens
            materiam propter privationem adjunctam; unde etiam dicit 4 cap. de Div. Nom., quod ipsum
            non ens desiderat bonum.</p>
          <p xml:id="ta-l1d8q1-d1e294">Ad tertium dicendum, quod convertuntur secundum suppositum considerata; sed tamen
            secundum intentionem, ens est simplicius et prius aliis, ut dictum est.</p>
        </div>

      </div>
    </body>
  </text>
</TEI>