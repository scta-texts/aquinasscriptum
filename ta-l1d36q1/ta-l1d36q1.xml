<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 36, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 36, Quaestio 1</title>
          <date when="2016-03-15">March 15, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-15">March 15, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d36q1">
        <head xml:id="ta-l1d36q1-Hd1e89">Quaestio 1</head>
        <div xml:id="ta-l1d36q1-Dd1e92">
          <head xml:id="ta-l1d36q1-Hd1e94">Prooemium</head>
          <p xml:id="ta-l1d36q1-d1e97">Postquam Magister ostendit quod scientia Dei universaliter est omnium, et exinde
            dicuntur res in Deo esse; hic inquirit, quomodo cognita sint in ipso Deo cognoscente, et
            dividitur in partes duas: in prima ostendit, quomodo res quas cognoscit, sint in Deo; in
            secunda quomodo Deus sit in rebus, 37 distinct.: <quote xml:id="ta-l1d36q1-Qd1e99">et quoniam demonstratum est ex
              parte quomodo omnia dicantur esse in Deo, addendum videtur hic quibus modis dicatur
              Deus esse in rebus</quote>. Prima in duas: in prima inquirit, utrum omnia quae Deus
            scit, possint dici in essentia ejus esse; et ostendit quod non; in secunda inquirit,
            utrum omnia possint esse in Deo, ibi: <quote xml:id="ta-l1d36q1-Qd1e102">post praedicta quaeritur (...) utrum
              concedendum sit simpliciter mala esse in Deo</quote>. Et circa hoc tria facit: primo
            movet quaestionem et determinat eam; secundo confirmat determinationem, ibi:
              <quote xml:id="ta-l1d36q1-Qd1e105">proinde si diligenter inspiciamus, idem videtur esse omnia esse ex Deo et per
              ipsum et in ipso</quote>; tertio inducit epilogando conclusionem in tota distinctione
            intentam, ibi: <quote xml:id="ta-l1d36q1-Qd1e108">ex praemissis apertum est quod in Dei cognitione, sive
              praescientia, sunt omnia</quote>. Circa secundum tria facit: primo probat mala non
            esse in Deo, cum non sint ex ipso vel per ipsum; secundo ostendit, quomodo haec tria
            distinguenda sunt: <quote xml:id="ta-l1d36q1-Qd1e111">ex ipso, et per ipsum, et in ipso</quote>, secundum quod ad
            personas distinctas referuntur, ibi: <quote xml:id="ta-l1d36q1-Qd1e115">praeterea sciendum est</quote>; tertio
            distinguit inter esse de ipso et esse ex ipso, ibi: <quote xml:id="ta-l1d36q1-Qd1e118">illud etiam hic annectendum
              est</quote>. Hic est duplex quaestio. Prima de his quae a Deo cognoscuntur. Secunda de
            ideis, per quas res cognoscit. Circa primum quaeruntur tria: 1 utrum Deus cognoscat
            singularia; 2 utrum cognoscat mala; 3 qualiter ea quae cognoscit, in ipso esse
            dicuntur.</p>
        </div>
        <div xml:id="ta-l1d36q1-Dd1e123" type="articulus">
          <head xml:id="ta-l1d36q1-Hd1e125">Articulus 1</head>

          <head xml:id="ta-l1d36q1-Hd1e128" type="question-title">Utrum Deus cognoscat singularia</head>

          <p xml:id="ta-l1d36q1-d1e131">Ad primum sic proceditur. Videtur quod Deus non cognoscat singularia. Dicit enim
            Boetius, quod universale est dum intelligitur, particulare dum sentitur. Sed in Deo non
            est potentia sensitiva, cum sit virtus impressa organo corporali, nisi forte metaphorice
            sumendo. Ergo videtur quod cognitio singularium Deo non conveniat.</p>
          <p xml:id="ta-l1d36q1-d1e134">Praeterea, nihil cognoscitur ab aliquo nisi secundum quod est in cognoscente. Sed
            particulares effectus non sunt in causis universalibus nisi in potentia. Ergo videtur,
            cum essentia divina sit universalis causa omnium, in qua omnia cognoscit, quod
            singularium propriam cognitionem non habeat.</p>
          <p xml:id="ta-l1d36q1-d1e137">Praeterea, omnis cognitio est per assimilationem cognoscentis ad cognitum. Sed
            singulare non est singulare nisi per materiam. Ergo nulla virtus quae abstrahit a
            materia et ab omnibus appenditiis ejus, potest cognoscere singulare inquantum est
            singulare. Sed intellectus divinus est maxime a materia et a conditionibus materialibus
            separatus. Ergo Deus singularia non cognoscit.</p>
          <p xml:id="ta-l1d36q1-d1e141">Praeterea, sicut dicit Dionysius, eodem modo creaturae participant, quamvis sint
            diversae, unam Dei bonitatem, sicut plures lineae egrediuntur ab uno centro, et sicut
            plures figurationes fiunt ab uno sigillo. Sed qui cognoscit centrum non ex hoc cognoscit
            lineas productas a centro inquantum est haec et illa, sed in communi tantum; et
            similiter est in alio exemplo inducto. Ergo videtur quod Deus cognoscendo seipsum, non
            cognoscat singularia inquantum hujusmodi.</p>
          <p xml:id="ta-l1d36q1-d1e144">Contra, ad Heb. 11, 6, <quote xml:id="ta-l1d36q1-Qd1e146">accedentem ad Deum oportet credere quia est, et quod
              diligentibus se remunerator sit</quote>. Sed non potest remunerare opera hominum
            singularium, nisi cognoscat operantes et ipsorum opera. Ergo oportet credere quod
            singularia Deus cognoscat.</p>
          <p xml:id="ta-l1d36q1-d1e150">Praeterea, Deus habet de rebus scientiam practicam, quae est operationis principium.
            Sed operatio est circa singularia. Ergo videtur quod sua scientia sit etiam
            singularium.</p>
          <p xml:id="ta-l1d36q1-d1e153">Respondeo dicendum, quod Deus absque dubio omnium, et universalium et singularium,
            cognitionem habet. Sciendum tamen, quod circa hanc quaestionem diversi diversimode
            senserunt. Commentator enim in 11 Metaph., videtur expresse negare Deo particularium
            cognitionem, nisi inquantum cognoscit essentiam suam, quae est principium omnis esse.
            Sed cum Deus non tantum sit causa esse rerum, sed omnium quae in rebus sunt, oportet ut
            cognitionem rerum non tantum in eo quod sunt habeat, sed etiam in eo quod sunt talia vel
            talia. Et ideo alii dixerunt, scilicet Avicenna et Algazel, et sequaces eorum, quod Deus
            cognoscit singularia universaliter; quod sic exponunt per exemplum. Si aliquis sciret
            omnes distantias orbium et planetarum, et tempus motuum ipsorum, ipse praevideret omnem
            eclipsim quae posset contingere; non tamen sciret hanc eclipsim inquantum est haec
            eclipsis, nisi per aliquid a sensu acceptum; sed sciret eclipsim quae cras contingeret,
            universaliter, scilicet secundum suas causas universales. Ita etiam dicunt, quod cum
            omnes causae reducantur in ipsum Deum sicut in causam, ipse cognoscendo se, cognoscit
            omnes causas secundas; et cognoscendo causas illas, cognoscit omne quod est effectum ex
            illis causis, non tamen nisi universaliter. Et ideo dicunt, quod Deus non cognoscit
            particularia nisi universaliter, ita ut, secundum eos, determinatio accipiatur ex parte
            cogniti, et non solum ex parte cognoscentis; quia si solum ex parte cognoscentis illa
            determinatio acciperetur, verum indubitanter esset quod Deus particularia non
            particulari scientia cognoscit, ut supra probatum est, dist. 25, quaest. 1, art. 5.
            Cognoscit tamen particularia secundum particularitatem ipsorum. Unde dictum illud etiam
            est insufficiens. Cognoscere enim hoc modo singulare in universali, non est cognoscere
            propriam naturam hujus singularis vel illius; eo quod quocumque modo universalia
            aggregentur, nunquam ex eis fiet singulare, nisi per hoc quod individuantur per
            materiam. Et ideo ex hac etiam via sequeretur quod Deus non perfectam cognitionem de
            singularibus haberet. Universales enim causae non ducunt in cognitionem particularium,
            nisi secundum quod particularia participant naturam communem; et sic ex causis
            universalibus non sciretur de particulari nisi quod habet talem vel talem naturam
            communem vel accidentaliter vel substantialiter. Ideo alii dixerunt, sicut Rabbi Moyses,
            quod Deus scit perfectissime singularia; et omnes rationes, quae in contrarium
            inducuntur, solvit per hoc quod dicit, scientiam Dei esse aequivocam scientiae nostrae;
            unde per conditiones scientiae nostrae non possumus aliquid de scientia Dei arguere:
            sicut enim esse Dei non comprehenditur a nobis, ita nec sua scientia. Hoc confirmat per
            id quod habetur per Isa. 55: <quote xml:id="ta-l1d36q1-Qd1e155">sicut exaltati sunt caeli a terra, sic exaltatae
              sunt viae meae a viis vestris</quote>. Sed istud, quamvis sit verum, tamen oportet
            aliquid plus dicere: videlicet, quod quamvis scientia Dei sit alterius modi a scientia
            nostra, tamen per scientiam nostram aliqualiter devenimus in scientiam Dei; et sic
            scientia nostra non est penitus univoca scientiae Dei, sed potius analogica, ut in
            praecedenti distinctione, qu. 1, art. 4, dictum est. Et ideo oportet dicere secundum
            quid scientia nostra imitatur scientiam Dei, et in quo deficit et quare; et ita rationes
            dissolvere. Unde procedendum est per viam quam docet Dionysius. Dicit enim, quod cum
            Deus cognoscit res per essentiam suam quae est causa rerum, eodem modo cognoscit res quo
            modo esse rebus tradidit; unde si aliquid est in rebus non cognitum ab ipso, oportet
            quod circa illud vacet divina operatio, idest quod non sit operatum ab ipso; et ex hoc
            accidit difficultas philosophis propter duo: primo, quia quidam ipsorum non ponebant
            Deum operari immediate in rebus omnibus, sed ab ipso esse primas res, quibus mediantibus
            ab eo aliae producuntur; et ideo non poterant invenire qualiter cognosceret res quae
            sunt hic, nisi in primis causis universalibus: secundo, quia quidam eorum non ponebant
            materiam esse factam, sed Deum agere tantum inducendo formam. Et ideo cum materia sit
            principium individuationis, non poterat inveniri apud eos, quomodo Deus singularia,
            inquantum hujusmodi, cognoscat. Sed quia nos ponimus Deum immediate operantem in rebus
            omnibus, et ab ipso esse non solum principia formalia, sed etiam materiam rei; ideo per
            essentiam suam, sicut per causam, totum quod est in re cognoscit, et formalia et
            materialia; unde non tantum cognoscit res secundum naturas universales, sed secundum
            quod sunt individuatae per materiam; sicut aedificator si per formam artis conceptam
            posset producere totam domum, quantum ad materiam et formam, per formam artis quam habet
            apud se, cognosceret domum hanc et illam; sed quia per artem suam non inducit nisi
            formam, ideo ars sua est solum similitudo formae domus; unde non potest per eam
            cognoscere hanc domum vel illam, nisi per aliquid acceptum a sensu.</p>
          <p xml:id="ta-l1d36q1-d1e159">Ad primum ergo dicendum, quod, sicut ex praedictis patet, forma per quam intellectus
            divinus intelligit neque est universalis, quia additiones non recipit, neque singularis,
            quia a materia et a dispositionibus ejus immunis est; sed tamen est principium et
            similitudo perfecta totius quod in re est, et materiae et formae, ut dictum est. Et ideo
            hoc quod dicitur, quod universale est dum intelligitur, particulare dum sentitur,
            referendum est ad cognitionem nostram, quae in sensu est per formam materialem, et in
            intellectu per formam universalem; et ideo particularia non cognoscimus nisi per
            virtutem in qua est aliquid particulariter; sed Deus particularia cognoscit neque
            universaliter neque particulariter ex parte cognoscentis, sed universaliter et
            particulariter ex parte rei cognitae.</p>
          <p xml:id="ta-l1d36q1-d1e162">Ad secundum dicendum, quod in causis universalibus quae non sunt tota causa rei non
            potest particulare perfecte sciri. Sed Deus est causa omnium universalis, ita quod est
            perfecta causa uniuscujusque; et ideo se cognoscens, omnia perfecte cognoscit.</p>
          <p xml:id="ta-l1d36q1-d1e166">Ad tertium dicendum, quod quamvis in Deo non sit aliquid materiale, sed essentia ejus
            sit actus tantum, tamen ille actus est causa omnium quae sunt in re et materialium et
            formalium; quem actum imitatur quantum potest omnis res et quidquid in re est; et ideo
            essentia divina est similitudo non tantum formalium, sed etiam materialium rei; et ideo
            per ipsam possunt cognosci singularia etiam inquantum hujusmodi.</p>
          <p xml:id="ta-l1d36q1-d1e169">Ad quartum dicendum, quod omnia exempla quae adducuntur a creaturis in Deum,
            deficientia sunt, ut idem Dionysius dicit: non enim invenitur in creaturis aliqua causa
            communis quae sit causa totius quod in re est; sicut sigillum est causa figurae in cera
            et non ipsius cerae; et ideo per cognitionem sigilli non potest cognosci figura impressa
            inquantum est haec vel illa, quia hoc habet ex materia.</p>
        </div>
        <div xml:id="ta-l1d36q1-Dd1e173" type="articulus">
          <head xml:id="ta-l1d36q1-Hd1e175">Articulus 2</head>

          <head xml:id="ta-l1d36q1-Hd1e178" type="question-title">Utrum Deus cognoscat mala</head>

          <p xml:id="ta-l1d36q1-d1e181">Ad secundum sic proceditur. Videtur quod Deus non cognoscat mala. Sicut enim dicit
            Commentator, si aliquis intellectus sit semper in actu, non cognoscit privationem
            omnino. Sed intellectus divinus semper est in actu. Cum igitur malum sit privatio, ut
            Augustinus dicit, videtur quod Deus non cognoscat malum.</p>
          <p xml:id="ta-l1d36q1-d1e184">Praeterea, omnis scientia vel est causa scitorum, vel causata ab eis. Sed Dei scientia
            causata non est. Cum ergo malorum causa non sit, videtur quod Deus mala nesciat.</p>
          <p xml:id="ta-l1d36q1-d1e187">Praeterea, scientia est assimilatio scientis ad rem scitam. Cum igitur malum inquantum
            hujusmodi non assimiletur Deo, immo ipse recessus a similitudine est malum; videtur quod
            Deus malum non cognoscat.</p>
          <p xml:id="ta-l1d36q1-d1e191">Si dicas, quod cognoscit malum per bonum; contra. Cognoscere aliquid non per se sed per
            aliud est imperfectae cognitionis. Nihil autem imperfectum Deo est attribuendum. Ergo
            Deus non cognoscit mala per bona.</p>
          <p xml:id="ta-l1d36q1-d1e194">Sed contra est quod in Psal. 68, 6, dicitur: <quote xml:id="ta-l1d36q1-Qd1e196">Deus, tu scis insipientiam meam, et
              delicta mea a te non sunt abscondita</quote>.</p>
          <p xml:id="ta-l1d36q1-d1e200">Praeterea, philosophus dicit, quod rectum est judex sui ipsius et obliqui. Cum igitur
            malum sit obliquatio a rectitudine boni, videtur quod Deo, qui omnia bona perfecte
            cognoscit, notitia boni non desit.</p>
          <p xml:id="ta-l1d36q1-d1e203">Respondeo dicendum, quod nescire dicitur dupliciter: uno modo metaphorice ad
            similitudinem nescientis se habere; et sic ipsum reprobare Dei nescire dicitur, quia
            malos a gloria sua excludit; sicut aliquis ignotos a secretis suis excludit: et per
            oppositum Deus dicitur scire quae approbat: et sic verum est quod Deus dicitur nescire
            mala. Alio modo dicitur nescire proprie notitia rei carere, et per oppositum scire
            notitiam rei habere; et ita Deus novit et bona et mala cognoscendo essentiam suam, sicut
            tenebrae cognoscuntur per cognitionem lucis, ut dicit Dionysius. Sed sciendum est, quod
            privatio non cognoscitur nisi per habitum oppositum: nec habitui opponitur privatio nisi
            circa idem subjectum considerata. Cum autem lucem divinae essentiae impossibile sit
            deficere, non opponitur sibi privatio aliqua. Unde malum non opponitur bono, prout in
            Deo est determinate; sed forte opponitur sibi secundum communem intentionem boni.
            Opponitur autem determinate bono quod est participatum in creaturis cui potest admisceri
            defectus. Unde per hoc quod Deus cognoscit essentiam suam cognoscit ea quae ab ipso
            sunt, et per ea cognoscit defectus ipsorum. Si autem essentiam suam cognosceret tantum,
            nullum malum vel privationem cognosceret nisi in communi.</p>
          <p xml:id="ta-l1d36q1-d1e206">Et ideo patet responsio ad primum: quia ex hoc quod Commentator ponit quod nihil nisi
            essentiam suam cognoscit, sequitur quod mala nescit; unde ibidem subdit, quod nescit
            mala esse; unde eodem modo quo alia a se cognoscit, et privationes ipsorum novit: non
            sicut primum cognitum, quia in intellectu suo non potest esse aliqua privatio; sed sicut
            secunda intellecta, ut ex praedictis, dist. 25, qu. 1, art. 2, patet.</p>
          <p xml:id="ta-l1d36q1-d1e209">Ad secundum dicendum, quod scientia Dei nullo modo a re causata est; nec tamen est
            causa omnium quae cognoscit, sed horum tantum quorum est per se cognitio, scilicet
            bonorum. Mala autem cognoscit per bona, ut dictum est, in corp. art.</p>
          <p xml:id="ta-l1d36q1-d1e213">Ad tertium dicendum, quod malum non cognoscitur a Deo per similitudinem suam, sed per
            similitudinem boni: secundum enim quod Deus cognoscit essentiam suam cognoscit
            unamquamque rem quantum de sua bonitate participat, et in quo deficiat; et ita cognoscit
            malum, cum in defectu ratio mali consistat.</p>
          <p xml:id="ta-l1d36q1-d1e216">Ad quartum dicendum, quod cognoscere per aliud id quod per se natum est cognosci est
            imperfectae cognitionis; sed malum per se nec causam nec voluntatem nec cognitionem
            habet, sed per bonum, ut dicit Dionysius: et ideo haec est perfecta cognitio mali, ut
            per bonum cognoscatur.</p>
        </div>
        <div xml:id="ta-l1d36q1-Dd1e220" type="articulus">
          <head xml:id="ta-l1d36q1-Hd1e222">Articulus 3</head>

          <head xml:id="ta-l1d36q1-Hd1e225" type="question-title">Utrum res quae cognoscuntur a Deo sint in Deo</head>

          <p xml:id="ta-l1d36q1-d1e228">Ad tertium sic proceditur. Videtur quod res quae a Deo cognoscuntur, in Deo non sint.
            Omne illud in quo est aliquid diversum ab eo, compositum est. Cum igitur Deus sit
            simplicissimus, videtur quod res quae sunt diversae ab eo, in ipso non sint.</p>
          <p xml:id="ta-l1d36q1-d1e231">Si dicas, quod non sunt in eo per essentiam, sed per sui similitudinem: contra.
            Unaquaeque res verius est ubi est per suam essentiam, quam ubi est per suam
            similitudinem: quia ibi non videtur esse nisi secundum quid. Si igitur res in Deo non
            sunt nisi secundum sui similitudinem, videtur quod verius et melius sint in seipsis quam
            in Deo: quod est contra Augustinum et Anselmum.</p>
          <p xml:id="ta-l1d36q1-d1e234">Praeterea, similitudo respondet ei cujus est similitudo. Sed res omnes non habent in se
            lucem et vitam. Cum igitur in Deo sint vita et lux, videtur quod non sint in Deo per
            similitudinem.</p>
          <p xml:id="ta-l1d36q1-d1e238">Praeterea, ubi est res secundum sui similitudinem, ibi non attribuitur sibi operatio
            propria sua: lapis enim in oculo non movetur deorsum. Sed Act. 17 dicitur, quod in ipso
            Deo vivimus, movemur et sumus. Ergo videtur quod non sumus in Deo per similitudinem
            tantum.</p>
          <p xml:id="ta-l1d36q1-d1e241">Praeterea, similitudines rerum in Dei scientia existentes, cum ad scientiam pertineant,
            filio appropriantur. Sed in ipso appropriatur in littera spiritui sancto: per ipsum
            filio, et ex ipso patri. Ergo videtur quod non dicantur res esse in Deo secundum
            similitudinem.</p>
          <p xml:id="ta-l1d36q1-d1e244">Sed contra est quod dicitur Joan. 1, 3: <quote xml:id="ta-l1d36q1-Qd1e246">quod factum est in ipso vita
              erat</quote>.</p>
          <p xml:id="ta-l1d36q1-d1e250">Respondeo dicendum, quod haec praepositio in secundum quod diversis adjungitur,
            diversas habitudines notat; ut cum dicitur esse in toto, vel esse in loco, et hujusmodi.
            Et ideo sciendum, quod aliud est esse in scientia Dei, et aliud in Deo esse et aliud
            esse in essentia divina. Scientia enim nominat cognitionem quamdam. Unde esse in
            scientia nihil aliud est quam per scientiam cognosci; et ideo omnia quae Deus scit, et
            bona et mala, in scientia ejus esse dicuntur. Sed essentia significatur per modum formae
            vel naturae; unde esse in essentia divina nihil aliud est quam subsistere in natura
            divina, vel esse idem naturae divinae; et ideo creaturae non possunt dici in essentia
            divina esse, sed tantum personae divinae et proprietates et attributa. Sed hoc nomen
            Deus significat rem subsistentem, cujus est esse et operari; unde esse in Deo potest
            intelligi dupliciter: vel quod est in esse ipsius, et sic creaturae non sunt in Deo; vel
            quod subjacet operi ejus, sicut dicimus opera, quorum domini sumus in nobis esse; et per
            modum illum omnia quae a Deo sunt, in eo esse dicuntur, non autem mala, quae ab ipso non
            sunt. Et ita patet quod tria praedicta se habent secundum quemdam ordinem. Quidquid enim
            est in essentia divina, est in Deo, quasi pertinens ad esse ipsius; sed non convertitur;
            sicut ea quae subjacent operi ejus, in ipso sunt, sed non in essentia ejus; et similiter
            quidquid est in Deo, est in scientia ejus; sed non convertitur, ut patet de malis.</p>
          <p xml:id="ta-l1d36q1-d1e253">Ad primum ergo dicendum, quod in Deo nihil est diversum ab ipso; unde et creaturae,
            secundum hoc quod in Deo sunt, non sunt aliud a Deo: quia creaturae in Deo sunt
            causatrix essentia, ut dicit Anselmus; sunt enim in Deo per suam similitudinem: ipsa
            autem essentia divina similitudo est omnium eorum quae a Deo sunt.</p>
          <p xml:id="ta-l1d36q1-d1e256">Ad secundum dicendum, quod esse creaturae potest quadrupliciter considerari: primo
            modo, secundum quod est in propria natura; secundo modo, prout est in cognitione nostra;
            tertio modo, prout est in Deo; quarto modo communiter, prout abstrahit ab omnibus his.
            Cum ergo dicitur quod creatura verius esse habet in Deo quam in seipsa, comparatur
            primum et tertium esse respectu quarti: quia omnis comparatio est respectu communis; et
            pro tanto dicitur quod in Deo habet verius esse, quia omne quod est in aliquo, est in eo
            per modum ejus in quo est, et non per modum sui; unde in Deo est per esse increatum, in
            se autem est per esse creatum, in quo minus est de veritate essendi quam in esse
            increato. Si autem comparetur esse primum ad secundum respectu quarti, inveniuntur se
            habere secundum excedentia et excessa; esse enim quod est in propria natura rei, in eo
            quod est substantiale, excedit esse rei in anima quod est accidentale; sed exceditur ab
            eo, secundum quod hoc est esse materiale, et illud intellectuale; et ita patet quod
            aliquando res verius esse habet ubi est per suam similitudinem quam in seipsa.</p>
          <p xml:id="ta-l1d36q1-d1e260">Ad tertium dicendum, quod similitudo rei quae est in anima, dupliciter consideratur:
            vel secundum quod est similitudo rei, et sic nihil attribuitur sibi nisi quod in re
            invenitur: aut secundum esse quod habet in anima, et sic attribuitur sibi
            intelligibilitas vel universalitas; sicut etiam patet in imagine corporali, cui convenit
            esse lapideum ex parte ejus in quo est, et non ex parte ejus cujus est similitudo.
            Similiter dico, quod similitudini rerum quae est in Deo, convenit esse vitam et lucem,
            non secundum hoc quod similitudo rei est, sed secundum quod est in Deo; et dicitur vita
            inquantum est principium operationis ad esse rerum; sicut etiam dicitur a philosopho,
            quod motus caeli est ut vita quaedam natura existentibus omnibus; sed inquantum est
            principium cognitionis rerum, dicitur lux. Vel aliter potest dici, quod similitudo rei
            quae in anima est, dicitur vita inquantum est ut forma quaedam et perfectio intellectus;
            et lux, inquantum est principium intellectualis operationis: et per talem similitudinem
            dicuntur etiam in Deo res esse vita et lux: sunt enim in eo sicut artificiata in
            artifice per suas similitudines.</p>
          <p xml:id="ta-l1d36q1-d1e263">Ad quartum dicendum, quod esse et vivere et moveri, non attribuuntur rebus in Deo
            existentibus secundum esse quod in ipso habent, sed secundum esse quod in seipsis habent
            a Deo, ut esse pertineat ad essentiam, vivere ad virtutem, et moveri ad operationem; vel
            vivere ad animam, moveri ad corpus, et esse ad utrumque: et sic res in propria natura
            existentes dicuntur esse in Deo, secundum quod esse earum a Deo continetur; et sic de
            aliis, scilicet de motu et vita.</p>
          <p xml:id="ta-l1d36q1-d1e266">Ad quintum dicendum, quod similitudo rei quae est in Deo non est accepta a re, sed est
            causa rei; unde quidquid est in eo per sui similitudinem, est in eo sicut in principio
            operante et conservante. Operatio autem et conservatio rerum a Deo completur per
            voluntatem et bonitatem ejus: quia voluntas inter tria, scilicet scientiam, potentiam,
            et voluntatem, proximius est ad opus: et ideo in ipso appropriatur spiritui sancto, qui
            procedit per modum voluntatis, et cui bonitas appropriatur; cum haec praepositio in
            dicat habitudinem ad continens et conservans. Sed per ipsum appropriatur filio; quia per
            denotat causam formalem; et ars, per quam sicut per formam operatur artifex, filio
            appropriatur. Ex ipso autem propter habitudinem principii, quam importat haec
            praepositio ex, appropriatur patri, qui est principium non de principio.</p>
        </div>
      </div>
    </body>
  </text>
</TEI>