<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum III, Distinctio 19, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum III, Distinctio 19, Quaestio 1</title>
          <date when="2016-03-12">March 12, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-12">March 12, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="68va"/>
      </div>
    </front>
    <body>
      <div xml:id="ta-l3d19q1">
        <head xml:id="ta-l3d19q1-Hd1e97">Librum III, Distinctio 19, Quaestio 1</head>
        <div xml:id="ta-l3d19q1-Dd1e100">
          <head xml:id="ta-l3d19q1-Hd1e102">Prooemium</head>
          <p xml:id="ta-l3d19q1-d1e105">Postquam determinavit Magister de merito Christi secundum quod ordinatur ad bonum
            consequendum sibi et nobis, hic determinat de merito ipsius secundum quod ordinatur ad
            remotionem mali in nobis: ipse enim in se nec subjectus est culpae neque debitor est
            poenae. Dividitur autem in duas partes: in prima ostendit quomodo per passionem Christi
            liberamur a malis; in secunda de causa passionis Christi, dist. 20: <quote xml:id="ta-l3d19q1-Qd1e107">si vero
              quaeritur</quote>. Prima in duas: primo ostendit quomodo per meritum passionis Christi
            sumus liberati a malo; secundo determinat de his quae dicuntur de Christo ratione hujus
            liberationis, ibi: <quote xml:id="ta-l3d19q1-Qd1e110">unde ipse vere dicitur mundi redemptor</quote>. Prima in duas:
            primo ostendit quomodo per passionem Christi liberati sumus a malo culpae, et a
            potestate instigantis ad culpam, scilicet Daemonis; secundo ostendit quomodo per dictam
            passionem sumus liberati a malo poenae, ibi: <quote xml:id="ta-l3d19q1-Qd1e113">a poena redemit</quote>. Circa
            primum duo facit: primo ponit intentum; secundo exequitur propositum, ibi: <quote xml:id="ta-l3d19q1-Qd1e116">sed
              quomodo a peccatis per ejus mortem soluti sumus?</quote> Circa quod duo facit: primo
            prosequitur modum quo per Christi passionem et mortem liberati sumus a peccato; secundo
            quomodo liberati sumus a potestate Diaboli, ibi: <quote xml:id="ta-l3d19q1-Qd1e119">a Diabolo liberamur</quote>.
            Circa quod tria facit: primo ostendit quantum ad quid liberati sumus a potestate
            Diaboli; secundo exponit modum liberationis, ibi: <quote xml:id="ta-l3d19q1-Qd1e123">unde Augustinus causam et modum
              nostrae redemptionis insinuans ait</quote>; tertio quod hoc fieri non poterat nisi per
            Deum et hominem, ibi: <quote xml:id="ta-l3d19q1-Qd1e126">factus est igitur homo mortalis. Et a poena
            redemit</quote>. Hic ostendit quomodo sumus liberati a poena per Christi passionem;
            circa quod duo facit: primo ostendit a qua poena nos liberavit; secundo modum
            liberationis, ibi: <quote xml:id="ta-l3d19q1-Qd1e129">peccata quoque nostra, idest poenam peccatorum nostrorum,
              dicitur in corpore suo super lignum portasse. Unde ipse vere mediator dicitur</quote>.
            Hic determinat de his quae dicuntur de Christo ratione dictae liberationis: et circa hoc
            duo facit: primo ostendit quare dicatur redemptor; secundo quare dicatur mediator, ibi:
              <quote xml:id="ta-l3d19q1-Qd1e132">qui solus dicitur mediator</quote>. Circa quod tria facit: primo ostendit
            rationem quare dicitur mediator; secundo ostendit quod ipse solus est mediator, non
            pater vel spiritus sanctus, ibi: <quote xml:id="ta-l3d19q1-Qd1e135">sed cum peccata deleat non solus filius, sed et
              pater et spiritus sanctus (...) quare solus filius dicitur mediator?</quote> Tertio
            ostendit secundum quam naturam ipse sit mediator, ibi: <quote xml:id="ta-l3d19q1-Qd1e138">unde et mediator dicitur
              secundum humanitatem</quote>. Hic quaeruntur quinque: 1 utrum per passionem Christi
            simus liberati a peccato; 2 utrum per ipsum simus liberati a potestate Diaboli; 3 utrum
            per ipsum simus liberati a poena; 4 utrum ratione illius liberationis, Christus dicendus
            sit redemptor; 5 utrum eadem ratione sit mediator.</p>
        </div>
        <div xml:id="ta-l3d19q1-Dd1e143" type="articulus">
          <head xml:id="ta-l3d19q1-Hd1e145">Articulus 1</head>
          <head xml:id="ta-l3d19q1-Hd1e148" type="questionTitle">Utrum per passionem Christi simus liberati a peccato</head>
          <div xml:id="ta-l3d19q1-Dd1e151">

            <head xml:id="ta-l3d19q1-Hd1e153">Quaestiuncula 1</head>
            <p xml:id="ta-l3d19q1-d1e156">Ad primum sic proceditur. Videtur quod per passionem Christi non simus liberati a
              peccato. Christus enim non est passus secundum divinam naturam, sed secundum humanam.
              Sed peccata delere solius est Dei, ut patet Isai. 43, quia ipsius solius est gratiam
              dare, per quam delentur peccata. Ergo per passionem Christi, peccata nostra deleri non
              potuerunt.</p>
            <p xml:id="ta-l3d19q1-d1e159">Praeterea, corporale non potest agere in spirituale. Sed passio Christi fuit quoddam
              corporale. Ergo non potuit agere in animas nostras ad delenda peccata.</p>
            <p xml:id="ta-l3d19q1-d1e162">Praeterea, liberatio a peccato dicitur esse justificatio. Sed haec attribuitur
              resurrectioni: <quote xml:id="ta-l3d19q1-Qd1e164">resurrexit enim propter justificationem nostram</quote>; Rom. 4.
              Ergo liberatio a peccato non debet attribui passioni, sed resurrectioni.</p>
            <p xml:id="ta-l3d19q1-d1e168">Praeterea, sicut passio Christi excitat in nobis caritatem, ita et alia beneficia
              Dei: quia ipse nobis temporalia et spiritualia bona tribuit. Similiter etiam sanctorum
              exempla nos ad caritatem excitant. Et tamen non dicitur quod per omnia beneficia Dei a
              peccato liberemur. Ergo neque debet dici quod per passionem liberemur a peccato quia
              nos ad caritatem excitat, ut dicit Magister.</p>
            <p xml:id="ta-l3d19q1-d1e172">Praeterea, sicut habemus fidem de passione, sic etiam habemus fidem de creatione
              mundi; et tamen non dicitur quod per bona creationis a peccato mundemur, quamvis fides
              corda purificet, ut dicitur Act. 15. Ergo videtur quod nec etiam ista ratione dicendum
              sit quod per passionem a peccatis liberati simus, ut dicit Magister.</p>
            <p xml:id="ta-l3d19q1-d1e175">Sed contra, Apoc. 1, 5: <quote xml:id="ta-l3d19q1-Qd1e177">lavit nos a peccatis nostris in sanguine suo</quote>.
              Sanguinem autem in passione fudit. Ergo per passionem a peccatis nos liberavit.</p>
            <p xml:id="ta-l3d19q1-d1e181">Praeterea, signum respondet signato. Sed ritus veteris legis fuit signum et figura
              Christi. Cum igitur in veteri lege non fuerit sine sanguinis effusione remissio, ut
              dicitur Hebr. 9, nec peccatorum remissio fit nisi per sanguinis Christi
              effusionem.</p>
          </div>
          <div xml:id="ta-l3d19q1-Dd1e185">
            <head xml:id="ta-l3d19q1-Hd1e187">Quaestiuncula 2</head>
            <p xml:id="ta-l3d19q1-d1e190">Ulterius. Videtur quod non omnia peccata per Christi mortem deleta sint. Nullus enim
              damnatur nisi pro peccato. Sed multi post Christi passionem damnantur. Ergo non
              quidquid culparum erat, delevit.</p>
            <p xml:id="ta-l3d19q1-d1e193">Praeterea, quod semel deletum est, ulterius deleri non potest. Sed peccata
              praecedentium patrum deleta erant et quantum ad actualia per poenitentiam, et quantum
              ad originale per circumcisionem. Ergo per passionem Christi non omnia peccata humani
              generis deleta sunt.</p>
            <p xml:id="ta-l3d19q1-d1e196">Praeterea, peccatum non potest deleri antequam fiat, quia tunc nunquam fieret. Sed
              multa peccata facta sunt post Christi passionem. Ergo non omnia peccata delevit.</p>
            <p xml:id="ta-l3d19q1-d1e199">Praeterea, poenitentia et Baptismus et alia bona opera nobis indicuntur ad peccatorum
              remissionem. Hoc autem non esset, si omnia peccata per mortem Christi deleta essent.
              Ergo videtur quod non omnia deleta fuerunt.</p>
            <p xml:id="ta-l3d19q1-d1e203">Praeterea, eorum quae sunt aequalia, unum non destruit alterum. Sed quantum bonum
              fuit passio Christi ex parte patientis, tantum malum fuit occasio ipsius ex parte
              occidentium: quia occidebatur Deus, qui erat infinitum bonum. Ergo videtur quod illud
              peccatum per Christi mortem expiari non potuit.</p>
            <p xml:id="ta-l3d19q1-d1e206">Sed contra, Coloss. 2, 13: <quote xml:id="ta-l3d19q1-Qd1e208">vivificavit nos cum illo, donans nobis omnia
                delicta</quote>. Sed donare delicta est remittere peccata. Ergo per Christum omnia
              peccata sunt dimissa.</p>
            <p xml:id="ta-l3d19q1-d1e212">Praeterea, passio Christi, quantum in se est, aequaliter se habet ad omnia peccata
              delenda. Si ergo aliqua peccata non delevit, nulla delevit: quod est absurdum.</p>
          </div>
          <div xml:id="ta-l3d19q1-Dd1e216">
            <head xml:id="ta-l3d19q1-Hd1e218">Quaestiuncula 1</head>
            <p xml:id="ta-l3d19q1-d1e221">Respondeo dicendum ad primam quaestionem, quod delere peccatum dicitur dupliciter.
              Uno modo formaliter, sicut albedo dicitur delere nigredinem per hoc quod advenit in
              subjecto; et sic gratiae est delere peccatum. Alio modo dicitur effective; et hoc
              contingit tripliciter, secundum tria genera causae efficientis. Dicitur enim causa
              efficiens, uno modo perficiens effectum, et hoc est principale agens inducens formam;
              et sic solus Deus peccatum delet, quia ipse solus gratiam infundit. Alio modo dicitur
              efficiens disponens materiam ad recipiendum formam: et sic dicitur peccatum delere
              ille, qui meretur peccati deletionem: quia ex merito efficitur aliquis dignus quasi
              materia disposita ad recipiendum gratiam, per quam peccata deleantur. Hoc autem
              contingit dupliciter: vel sufficienter, vel insufficienter. Sufficienter quidem
              disposita est materia, quando fit necessitas ad formam: et similiter aliquis
              sufficienter per meritum disponitur ad aliquid, quando illud efficitur sibi debitum;
              et hoc est meritum condigni; et sic nullus homo neque sibi neque alteri potest mereri
              gratiam vel peccati deletionem. Non sibi, quia antequam gratiam habeat, non est in
              statu merendi, ut patet ex dictis: aliis non, quia actio unius non potest sufficienter
              transire in alterum, nisi inquantum habet aliquam communitatem cum illo, quae potest
              esse vel per communionem in natura, vel per conjunctionem affectus. Sed prima
              conjunctio est essentialis, secunda autem accidentalis. Purus autem homo non potest in
              naturam, quia, ut supra dictum est, dist., 18, qu. 2, art. 6, quaestiunc. 1, est
              inferior quam natura; et ideo non potest actio ejus in alium hominem transire secundum
              quod conjungitur ei in natura, sed solum quantum ad conjunctionem affectus, quae est
              conjunctio accidentalis; et propter hoc non potest alteri sufficienter mereri, sed ex
              congruo. Solus autem Christus aliis potest sufficienter mereri: quia potest in
              naturam, inquantum Deus est, et caritas sua quodammodo est infinita, sicut et gratia,
              ut supra dictum est, dist. 13, qu. 1, art. 2, quaestiunc. 2. In hoc autem pro tota
              natura meruit, in quo debitum naturae, scilicet mortis, quae pro peccato ei debebatur,
              exsolvit ipse peccatum non habens; ut sic non pro se mortem solvere teneretur, sed pro
              natura solveret; unde satisfaciendo pro tota natura, sufficienter meruit peccatorum
              remissionem aliis qui peccata habebant. Tertio modo dicitur agens instrumentale; et
              hoc modo sacramenta delent peccata, quia sunt instrumenta divinae misericordiae
              salvantis.</p>
            <p xml:id="ta-l3d19q1-d1e224">Ad primum ergo dicendum, quod ea quae hominis erant, Christus supra hominem faciebat,
              secundum quod ejus actio habebat virtutem ex divino consortio, ut supra dictum est; et
              ideo quamvis passio ejus esset secundum quod homo, tamen per passionem peccata
              delevit, sicut per contactum corporalem leprosum mundavit.</p>
            <p xml:id="ta-l3d19q1-d1e227">Ad secundum dicendum, quod quamvis passio esset in corpore, tamen erat in spiritu
              acceptare passionem; et ideo per passionem meruit nostrorum spirituum
              emundationem.</p>
            <p xml:id="ta-l3d19q1-d1e230">Ad tertium dicendum, quod Christus est unius naturae nobiscum; unde ejus actio in nos
              est aliquo modo univoca, idest similitudinem habens cum effectu. Quamvis autem in
              justificatione peccata deleantur, tamen justificatio nominat illam mutationem de culpa
              in gratiam secundum terminum ad quem; peccati autem deletio secundum terminum a quo:
              et ideo attribuitur peccati deletio morti, quae vitam passibilem, vitae peccatrici
              similem in poena, a Christo ademit; justificatio autem resurrectioni, per quam nova
              vita in Christo inchoata est; et hoc est quod apostolus dicit, Rom. 4, 25, quod
                <quote xml:id="ta-l3d19q1-Qd1e232">resurrexit propter justificationem nostram, et traditus est propter delicta
                nostra</quote>.</p>
            <p xml:id="ta-l3d19q1-d1e237">Ad quartum dicendum, quod Christus, inquantum nobis influxit per meritum, dicitur
              caput nostrum, ut supra, dist. 13, qu. 2, art. 1, dictum est. Ex capite autem non
              recipitur influxus in membris divisis, sed in membris conjunctis capiti, quantumcumque
              caput ex se sufficiens sit ad influendum. Unde quamvis meritum Christi sit sufficiens
              ad delendum peccata, tamen ad efficientiam deletionis requiruntur ea quae capiti
              conjungunt. Hujusmodi autem sunt fides et caritas. Et ideo Magister assignat fidem
              passionis, et caritatem quasi causas efficientiae deletionis culpae; causam tamen
              sufficientiae assignat in hoc quod dicit, quod mors Christi est verum sacrificium, per
              quod peccata delentur. Unde quamvis ex aliis divinis beneficiis et sanctorum exemplis
              caritas excitetur, non tamen conjungit merito sufficienti ad culpae deletionem
              inquantum ex eis excitatur, sed inquantum excitatur ex passione Christi.</p>
            <p xml:id="ta-l3d19q1-d1e240">Similiter dicendum ad quintum de fide.</p>
          </div>
          <div xml:id="ta-l3d19q1-Dd1e245">
            <head xml:id="ta-l3d19q1-Hd1e247">Quaestiuncula 2</head>
            <p xml:id="ta-l3d19q1-d1e250">Ad secundam quaestionem dicendum, quod ad hoc quod aliquid in alterum effectum
              inducere possit, duo requiruntur: unum ex parte agentis, scilicet quod habeat virtutem
              sufficientem ad inducendum illum effectum; alterum ex parte recipientis, ut scilicet
              dispositum sit ad suscipiendum actionem. Christi autem qui nobis meruit deletionem
              peccatorum, invenitur sufficientia ad delendum omnia peccata nostra ex duobus:
              scilicet ex actione, in qua meritum consistit, quae agit ut divina, eo quod est actio
              Dei et hominis, ut dictum est; et ex hoc habet infinitam in merendo efficaciam; et
              iterum ex eo quod passio abstulit, scilicet animam Deo unitam, quae etiam habebat
              infinitum valorem ex hoc quod est Deo unita; et ex hoc est infinita efficacia in
              satisfaciendo. Ex parte autem nostra requiritur ut nos praeparemus ad meriti Christi
              effectum in nobis suscipiendum per fidem intellectus, et caritatem affectus, et per
              imitationem operis, quod quidem non contingit in omnibus; et ideo quo ad sufficientiam
              satisfactionis et meriti, omnia peccata per Christi passionem deleta sunt, non autem
              quantum ad efficientiam.</p>
            <p xml:id="ta-l3d19q1-d1e253">Ad primum ergo dicendum, quod in illis qui damnantur, est indispositio ad recipiendum
              effectum meriti Christi; unde ex hoc contingit quod eorum peccata non delentur, non ex
              insufficientia meriti passionis Christi.</p>
            <p xml:id="ta-l3d19q1-d1e256">Ad secundum dicendum, quod etiam in sanctis qui fuerunt ante incarnationem, habuit
              effectum passio Christi, inquantum fidem habebant passionis ipsius, per quam
              justificabantur. Quia autem passio nondum erat in rerum natura, sed in fide eorum,
              inquantum personali actione in Christum credebant: ideo illa justificatio qua per
              fidem passionis Christi justificabantur, non se extendebat nisi ad removendum
              personale impedimentum, non autem ad removendum impedimentum naturae: et propter hoc
              ipsi quidem a peccato mundabantur, sed Paradisi januam non intrabant, quia nondum erat
              amotum impedimentum naturae.</p>
            <p xml:id="ta-l3d19q1-d1e259">Ad tertium dicendum, quod passio Christi quantum ad sufficientiam potest delere
              peccata etiam antequam fiant; sed efficientia deletionis non est nisi postquam aliquis
              a peccato commisso avertitur; sicut medicina sufficiens ad sanandum paratur interdum
              antequam aliquis infirmetur; sed non sanatur per ipsam actu, nisi postquam infirmus
              fuerit.</p>
            <p xml:id="ta-l3d19q1-d1e263">Ad quartum dicendum, quod Baptismus, poenitentia, et alia sacramenta exiguntur ad
              deletionem peccatorum, sicut instrumentaliter agentia ad deletionem culpae: unde agunt
              in virtute passionis dominicae, et ipsam passionis virtutem in nos quodammodo
              transfundunt.</p>
            <p xml:id="ta-l3d19q1-d1e266">Ad quintum dicendum, quod quamvis ille qui occidebatur, esset Deus, non tamen
              cognoscebant occisores ipsum esse Deum: quia <quote xml:id="ta-l3d19q1-Qd1e268">si cognovissent, nunquam dominum
                gloriae crucifixissent</quote>: 1 Corinth. 2, 8; unde eorum peccatum ex ignorantia
              minuitur, quamvis non ex toto excusetur. Et etiam quamvis habeant aequalitatem, eorum
              peccatum et meritum Christi, secundum quid, scilicet quantum ad objectum actus: quia
              vitam corporalem, quam Christus caritative dedit, illi nequiter extinxerunt: non tamen
              habent aequalitatem quantum ad modum: quia multo major fuit caritas ex parte Christi
              animam ponentis, quam nequitia ex parte illorum qui illam animam nequiter extorserunt:
              et iterum bonum est efficacius quam malum, quod non nisi virtute boni agit, ut dicit
              Dionysius.</p>
          </div>
        </div>
        <div xml:id="ta-l3d19q1-Dd1e274" type="articulus">
          <head xml:id="ta-l3d19q1-Hd1e276">Articulus 2</head>
          <head xml:id="ta-l3d19q1-Hd1e279" type="questionTitle">Utrum simus liberati a Diabolo per passionem Christi</head>
          <p xml:id="ta-l3d19q1-d1e282">Ad secundum sic proceditur. Videtur quod per Christi passionem non simus liberati a
            Diabolo. Libertas enim hominis in hoc consistit quod cogi non potest. Sed sicut nunc
            liberum arbitrium cogi non potest a Diabolo, ita nec ante Christi passionem. Ergo passio
            Christi non liberavit nos a potestate Daemonis.</p>
          <p xml:id="ta-l3d19q1-d1e285">Praeterea, Diabolus non habuit potestatem in res ipsius Job, neque in carnem ejus, nisi
            cum accepit eam a Deo. Sed modo etiam accepta potestate a Deo, potest homines affligere
            in rebus et in personis. Ergo in nullo sumus modo magis liberi ab ejus potestate quam
            ante.</p>
          <p xml:id="ta-l3d19q1-d1e288">Praeterea, ante passionem Christi, Daemon aliter non nocebat hominibus, nisi tentando
            quantum ad animam, et vexando quantum ad corpora. Sed hoc etiam quotidie facit. Ergo in
            nullo ejus virtus est diminuta.</p>
          <p xml:id="ta-l3d19q1-d1e292">Praeterea, illi proprie sub Diaboli servitute detinentur qui ipsi servitutem latriae
            impendunt. Sed adhuc hodie sunt idolatrae multi. Ergo humanum genus non est liberatum a
            servitute Diaboli.</p>
          <p xml:id="ta-l3d19q1-d1e295">Praeterea, apostolus dicit, 2 Tim. 3, 1, quod <quote xml:id="ta-l3d19q1-Qd1e297">in novissimis diebus instabunt
              tempora periculosa, et erunt homines seipsos amantes</quote>; et etiam tempore
            Antichristi magis praevalebit quam nunquam fecerit. Ergo videtur quod per passionem
            Christi non sit virtus Daemonis extincta.</p>
          <p xml:id="ta-l3d19q1-d1e301">Sed contra, Joan. 12, 31, instante passione dixit dominus: <quote xml:id="ta-l3d19q1-Qd1e303">princeps mundi hujus
              ejicietur foras</quote>. Ergo per passionem Christi principatus sui dominium
            amisit.</p>
          <p xml:id="ta-l3d19q1-d1e307">Praeterea, victoris est adversarium a potestate dominii ejicere. Sed Christus per
            passionem victor fuit: Apoc. 5, 5: <quote xml:id="ta-l3d19q1-Qd1e309">vicit leo de tribu Juda</quote>. Ergo
            potestatem Daemonibus abstulit.</p>
          <p xml:id="ta-l3d19q1-d1e313">Praeterea, Diabolus per peccatum homini dominatur. Sed Christus per passionem homines a
            peccato liberavit. Ergo et a potestate Daemonis.</p>
          <p xml:id="ta-l3d19q1-d1e316">Respondeo dicendum, quod potestas Daemonis in duobus consistit, scilicet in impugnando,
            et detinendo devictos. Ex eo autem quod quis impugnatur, nondum servus factus est, sed
            ex eo quod victus est, ut patet 2 Petr., 2, 19. Devicerat autem Diabolus totum humanum
            genus in primis parentibus, et eis dominabatur, dum eos ad hoc secundum suum votum
            deduxerat ut nullus Paradisi januam introiret: devincit etiam unumquemque singulariter,
            dum eum ad peccatum inclinat, quia <quote xml:id="ta-l3d19q1-Qd1e318">qui facit peccatum, servus est
            peccati</quote>; Joan. 8, 34. Potestatem igitur Diaboli qua victos detinet, Christus per
            passionem ex toto amovit quantum ad sufficientiam, licet non quantum ad efficientiam
            nisi in illis qui vim passionis suscipiunt per fidem, caritatem, et sacramenta: et per
            hoc dicitur dominium Diaboli evacuasse. Sed potestatem qua impugnat, non ex toto
            evacuavit, sed debilitavit, dum ipsum hostem vicit, et hominibus auxilia multa ad
            resistendum tribuit, sicut sacramenta, gratiam abundantiorem, et alia hujusmodi.</p>
          <p xml:id="ta-l3d19q1-d1e323">Ad primum igitur dicendum, quod quamvis ante passionem Christi non posset cogere
            liberum arbitrium, sicut nec modo, tamen poterat magis inclinare, inquantum homo erat
            debilior ad resistendum.</p>
          <p xml:id="ta-l3d19q1-d1e326">Ad secundum dicendum, quod hoc quod homines in rebus et personis affligit, vel est ex
            merito culpae ipsorum, vel ad probationem justorum, et exercitium patientiae ipsorum; et
            non est ex insufficientia passionis Christi.</p>
          <p xml:id="ta-l3d19q1-d1e329">Ad tertium dicendum, quod quamvis modo tentet sicut et ante, non tamen ita de facili
            superat, inquantum homo plura remedia habet.</p>
          <p xml:id="ta-l3d19q1-d1e332">Ad quartum dicendum, quod hoc quod idolatrae adhuc manent sub servitute Daemonis,
            contingit ex hoc quod auxilia quae sunt ex passione Christi, accipere negligunt.</p>
          <p xml:id="ta-l3d19q1-d1e335">Ad quintum dicendum, quod multitudo malorum qui erunt in ultimis temporibus, non erit
            ex hoc quod virtus passionis Christi deficiat, sed quia armaturam Dei qua armati sunt
            per passionem Christi abjicient, vel contemnent: quia <quote xml:id="ta-l3d19q1-Qd1e337" ana="#mt24_12">refrigescet caritas
              multorum</quote>; Matth. 24, 12; et ideo non est mirum, si devincantur.</p>
        </div>
        <div xml:id="ta-l3d19q1-Dd1e342" type="articulus">
          <head xml:id="ta-l3d19q1-Hd1e344">Articulus 3</head>
          <head xml:id="ta-l3d19q1-Hd1e347" type="questionTitle">Utrum per passionem Christi a poena aeterna liberati
            sumus</head>
          <div xml:id="ta-l3d19q1-Dd1e350">
            <head xml:id="ta-l3d19q1-Hd1e352">Quaestiuncula 1</head>
            <p xml:id="ta-l3d19q1-d1e355">Ad tertium sic proceditur. Videtur quod per passionem Christi non sumus liberati a
              poena aeterna. Poena enim aeterna est poena Inferni. Sed in Inferno nulla est
              redemptio. Igitur a poena aeterna Christi passio non liberat.</p>
            <p xml:id="ta-l3d19q1-d1e358">Praeterea, si Christus non fuisset passus, nullus in Infernum ivisset, nisi peccasset
              mortaliter. Sed nunc etiam Christo passo, solum mortaliter peccantes in Infernum
              vadunt. Ergo Christi passio non liberavit nos a poena aeterna.</p>
            <p xml:id="ta-l3d19q1-d1e361">Praeterea, poena quae finiri potest, aeterna non fuit. Sed poena a qua Christus
              homines liberavit, finita est. Ergo a poena aeterna non liberavit.</p>
            <p xml:id="ta-l3d19q1-d1e364">Sed contra, peccatum est causa mortis aeternae. Sed Christus liberavit a peccato.
              Ergo et a poena aeterna.</p>
            <p xml:id="ta-l3d19q1-d1e368">Praeterea, Zach. 9, 11: <quote xml:id="ta-l3d19q1-Qd1e370">tu autem in sanguine testamenti eduxisti vinctos de
                lacu in quo non est aqua</quote>.</p>
          </div>
          <div xml:id="ta-l3d19q1-Dd1e375">
            <head xml:id="ta-l3d19q1-Hd1e377">Quaestiuncula 2</head>
            <p xml:id="ta-l3d19q1-d1e380">Ulterius. Videtur quod non liberavit nos a poena temporali. Quia adhuc pro peccatis
              poena temporalis injungitur poenitentibus. Ergo ab ea per Christum non sumus
              liberati.</p>
            <p xml:id="ta-l3d19q1-d1e383">Praeterea, 1 Petr., 2, 21: <quote xml:id="ta-l3d19q1-Qd1e385">Christus passus est pro nobis, vobis relinquens
                exemplum, ut sequamini vestigia ejus</quote>. Hoc autem non est nisi patiendo. Ergo
              Christus per suam passionem nos obligavit ad patiendum poenam temporalem, magis quam
              ab ea liberavit.</p>
            <p xml:id="ta-l3d19q1-d1e389">Praeterea, per resurrectionem mortuorum liberamur ab omni poena temporali. Sed etiam
              si Christus non fuisset passus, mortui resurgerent: quia resurrectio mortuorum est
              articulus fidei. Ergo passio Christi non liberat nos a poena temporali.</p>
            <p xml:id="ta-l3d19q1-d1e392">Praeterea, posita causa sufficienti ponitur effectus. Sed adhuc in illis qui vim
              passionis Christi omnibus modis in se excipiunt, manet poena temporalis. Ergo passio
              Christi non liberat a poena temporali.</p>
            <p xml:id="ta-l3d19q1-d1e396">Sed contra, per claves Ecclesiae remittitur poena temporalis. Sed claves Ecclesiae
              virtutem habent a passione Christi. Ergo per passionem Christi tollitur poena
              temporalis.</p>
            <p xml:id="ta-l3d19q1-d1e399">Praeterea, Deus non punit bis in idipsum: Naum, 1. Sed Deus posuit in Christo
              iniquitates omnium nostrum, dum ipse dolores nostros portavit; Isai. 53. Ergo nos a
              poena temporali per suam passionem liberavit.</p>
          </div>
          <div xml:id="ta-l3d19q1-Dd1e403">
            <head xml:id="ta-l3d19q1-Hd1e405">Quaestiuncula 1</head>
            <p xml:id="ta-l3d19q1-d1e408">Respondeo dicendum ad primam quaestionem, quod poena aeterna dicitur per oppositum ad
              vitam aeternam; unde poena per quam vita aeterna privantur, dicitur poena aeterna.
              Homo autem vitam aeternam amittere potest dupliciter: scilicet per peccatum naturae,
              scilicet originale, cujus poena est carentia visionis divinae, et per peccatum
              personale actuale, scilicet mortale. Poenam igitur aeternam, secundum quod ex
              originali consequitur, omnes incurrerunt: sed quidam secundum reatum tantum, sicut qui
              adhuc vivebant in carne: quidam autem secundum experientiam illius poenae, sicut qui
              jam mortui erant. Similiter etiam poenam aeternam quae debetur peccato actuali, non
              omnes incurrerunt; sed quidam, vel quantum ad reatum tantum, sicut existentes in
              mortali, vel quantum ad experientiam, sicut damnati. Christus igitur per passionem
              suam a poena aeterna quae debetur originali, quod omnes contrahunt, dupliciter
              absolvit: scilicet auferendo reatum quantum ad illos qui participes efficiebantur
              redemptionis ejus, et adhuc vivebant; et auferendo poenam quantum ad illos qui mortui
              erant: ab omnibus quidem quantum ad sufficientiam; sed quantum ad efficientiam ab
              illis in quibus nullum inveniebatur. Sed a poena debita mortali actuali dupliciter
              absolvit: uno modo, praebendo auxilium, ne aliquis reatum illum incurreret; alio modo,
              praebendo etiam medicamenta quibus reatus posset auferri ab illis qui in se vim
              passionis ejus receperunt. Sed quod a poena illa jam actualiter suscepta aliquis
              liberetur esse non potest: quia non est in statu viatoris, ut gratiam et caritatem
              suscipere possit, per quam vis passionis Christi in homines transfunditur.</p>
            <p xml:id="ta-l3d19q1-d1e411">Ad primum ergo dicendum, quod poena aeterna non solum dicitur poena Inferni, in qua
              sunt damnati, a qua non potest esse redemptio (quia illi nec gratiam habent nec
              gratiae capaces sunt, ut possit eis continuari passio Christi), sed dicitur poena
              aeterna etiam Limbi, in quo erant sancti patres, a qua poterat esse redemptio propter
              gratiam et caritatem quae in illis sanctis erat per quam eis Christi passio
              continuabatur.</p>
            <p xml:id="ta-l3d19q1-d1e414">Ad secundum dicendum, quod quamvis illi qui peccant mortaliter post passionem
              Christi, in Infernum vadunt, tamen passio Christi poterat eos praeservare a peccato,
              et etiam sanare vulnus peccati in ipsis; et ideo quantum in se est, a poena infernali
              liberat.</p>
            <p xml:id="ta-l3d19q1-d1e417">Ad tertium dicendum, quod poena Inferni dicitur aeterna, tum quia in eo qui punitur,
              non est virtus ad liberandum se a poena illa: tum quia non est dispositio, ut virtus
              liberans in eo effectum habere possit; et ideo nullo modo terminari potest. Sed poena
              Limbi erat aeterna inquantum deficiebat in punito virtus ad liberandum; unde in
              aeternum durasset, nisi liberatio affuisset; quamvis esset dispositio ad recipiendum
              effectum liberantis, et ideo terminari poterat. Sed poena Purgatorii neutro modo est
              aeterna: quia per virtutem gratiae, quam ille qui punitur, habet, poena illa purgat,
              et terminatur purgatione completa.</p>
          </div>
          <div xml:id="ta-l3d19q1-Dd1e422">
            <head xml:id="ta-l3d19q1-Hd1e424">Quaestiuncula 2</head>
            <p xml:id="ta-l3d19q1-d1e427">Ad secundam quaestionem dicendum, quod poena temporalis dicitur per quam privatur
              aliquod bonum temporale: quia bonum temporale non est natum manere semper. Haec autem
              temporalis poena in homine est duplex. Quaedam quae universaliter invenitur in tota
              humana natura, sicut necessitas moriendi, passibilitas, inobedientia carnis ad
              spiritum, et hujusmodi: et haec quidem poena naturae humanae debetur ex originali
              peccato: nihilominus hujusmodi ex principiis naturae consequuntur gratia innocentiae
              destitutae. Has igitur poenas per suam passionis poenam Christus ab omnibus
              sufficienter exclusit, quamvis non efficaciter ab omnibus, scilicet illis qui ejus
              passionis participes non sunt; nec tamen ita quod statim post passionem ab omnibus
              auferantur, vel ita quod auferantur ab illis qui sacramenta passionis ejus percipiunt,
              statim post perceptionem sacramenti: sed in fine mundi ab omnibus sanctis simul
              auferentur: quia istae poenae debentur naturae, in qua omnes sunt unum; unde tunc non
              solum hominum, sed totius mundi natura reparabitur per resurrectionem: quia <quote xml:id="ta-l3d19q1-Qd1e429" ana="#rom8_21">et
                ipsa creatura liberabitur a servitute corruptionis in libertatem gloriae filiorum
                Dei</quote>: Rom. 8, 21. Aliae autem poenae sunt quae aliquibus hominibus
              specialiter infliguntur; et hae poenae dupliciter ad eos comparantur. Uno modo ut
              vindicantes culpam, secundum quod culpa facit debitum hujus poenae: et hoc modo
              Christus omnes istas poenas sua morte quantum ad sufficientiam abstulit, removendo
              causam. Sed ad hoc quod aliquis his poenis quantum ad efficaciam liberetur, exigitur
              quod passionis Christi particeps fiat; quod quidem contingit dupliciter. Primo quidem
              per sacramentum passionis, scilicet Baptismum, in quo consepelimur Christo in mortem,
              ut dicitur Rom. 6, in quo divina virtus quae inefficaciam nescit, operatur salutem; et
              ideo omnis talis poena in Baptismo tollitur. Secundo aliquis fit particeps Christi per
              realem conformitatem ad ipsum, scilicet inquantum Christo patiente patimur, quod
              quidem fit per poenitentiam. Et quia haec conformatio fit per nostram operationem,
              ideo contingit quod est imperfecta, et perfecta. Et quando quidem est perfecta
              conformatio secundum proportionem ad reatum culpae, tunc poena totaliter tollitur,
              sive hoc sit in contritione tantum, sive etiam sit in aliis partibus poenitentiae.
              Quando autem non est perfecta conformatio, tunc adhuc manet obligatio ad aliquam
              poenam vel hic vel in Purgatorio. Non tamen oportet quod sit conformatio ad passionem
              Christi secundum experientiam tantae poenae ad quantam aliquis obligatur ex culpa:
              quia passio capitis in membra redundat; et tanto plus, quanto est ei aliquis per
              caritatem magis conjunctus; unde ex vi passionis Christi diminuitur quantitas debitae
              poenae; et secundum hoc dicitur has poenas auferre, inquantum eas diminuit. Alio modo
              dictae poenae comparantur ad eos quibus infliguntur, ut medicinae: quia poenae sunt
              quaedam medicinae, ut dicitur 2 Ethic., vel sibi, inquantum scilicet praeservant a
              culpa, seu ad virtutem promovent; vel aliis, inquantum scilicet est aliis exemplum, ut
              unus pro aliis aliqualiter satisfaciat: et hoc modo per passionem Christi poena
              temporalis non est neque totaliter ablata, neque diminuta, sed magis augmentata
              caritate crescente, quantum ad praesentem statum, in quo et peccare possumus, et
              proficere nobis et aliis; sed in futuro, quando erit terminus viae, omnino poena
              tolletur per virtutem passionis Christi.</p>
            <p xml:id="ta-l3d19q1-d1e433">Ad primum ergo dicendum, quod poena temporalis injungitur vel ut satisfactoria; et
              hoc sive ut aliquis passionis Christi per imitationem conformetur, unde ubi est
              conformitas per sacramentum Baptismi, non injungitur aliqua poena satisfactoria: vel
              etiam injungitur ut medicina praeservans vel promovens, et non tamquam debita.</p>
            <p xml:id="ta-l3d19q1-d1e436">Et per hoc patet etiam solutio ad secundum.</p>
            <p xml:id="ta-l3d19q1-d1e439">Ad tertium dicendum, quod sicut causalitas justificationis attribuitur resurrectioni
              quantum ad terminum ad quem, passioni autem quantum ad terminum a quo; ita
              glorificationis causalitas attribuitur resurrectioni quantum ad gloriam quae dabitur,
              sed passioni quantum ad poenalitates quae tolluntur.</p>
            <p xml:id="ta-l3d19q1-d1e443">Ad quartum dicendum, quod in causis quae agunt ex ordinatione sapientiae, non est
              necessarium quod posita causa statim ponatur effectus; sed tunc effectus ponitur,
              quando sapientiae ordo requirit; et taliter agit passio Christi.</p>
          </div>
        </div>
        <div xml:id="ta-l3d19q1-Dd1e449" type="articulus">
          <head xml:id="ta-l3d19q1-Hd1e451">Articulus 4</head>
          <head xml:id="ta-l3d19q1-Hd1e454" type="questionTitle">Utrum Christus debeat dici redemptor ratione praedictae
            liberationis</head>
          <div xml:id="ta-l3d19q1-Dd1e457">
            <head xml:id="ta-l3d19q1-Hd1e459">Quaestiuncula 1</head>
            <p xml:id="ta-l3d19q1-d1e462">Ad quartum sic proceditur. Videtur quod ratione praedictae liberationis Christus non
              debeat dici redemptor. Redemptio enim emptionem significat iteratam. Sed Christus nos
              nunquam alias emerat. Ergo nec redimere dicendus est ex hoc quod nos liberavit.</p>
            <p xml:id="ta-l3d19q1-d1e465">Praeterea, nullus quod suum est emit, nisi forte solvendo pretium ei qui injuste
              detinebat. Sed Diabolus injuste nos detinebat; ei autem Christus proprii sanguinis
              pretium non solvit. Ergo nullo modo nos redemit.</p>
            <p xml:id="ta-l3d19q1-d1e468">Praeterea, ab eo qui aliquid usurpavit, non oportet quod suum est emere, sed
              violenter auferre, si facultas adsit. Sed Christo nos liberandi de potestate Diaboli
              facultas non defuit. Ergo non liberavit nos per modum emptionis.</p>
            <p xml:id="ta-l3d19q1-d1e471">Sed contra, <title ref="#ap">Apocal.</title>, 5, 9, dicitur de Christo:
                <quote xml:id="ta-l3d19q1-Qd1e476">redemisti nos Deo in sanguine tuo</quote>. Ergo ipse est redemptor.</p>
            <p xml:id="ta-l3d19q1-d1e481">Praeterea, ubicumque est aliqua commutatio, ibi videtur emptio. Sed in passione
              Christi fuit quaedam commutatio: quia accepit mortem, et largitus est vitam. Ergo fuit
              ibi emptio.</p>
          </div>
          <div xml:id="ta-l3d19q1-Dd1e485">
            <head xml:id="ta-l3d19q1-Hd1e487">Quaestiuncula 2</head>
            <p xml:id="ta-l3d19q1-d1e490">Ulterius. Videtur quod non solus filius sit dicendus redemptor. Ejus enim est
              redimere cujus est pretium dare. Sed Deus pater dedit nobis filium in pretium
              redemptionis: Galat. 4, 4: <quote xml:id="ta-l3d19q1-Qd1e492">misit Deus filium suum (...) factum sub lege, ut eos
                qui sub lege erant redimeret</quote>. Ergo Deus pater redemit.</p>
            <p xml:id="ta-l3d19q1-d1e496">Praeterea, ejus est redimere ab hoste cujus est hostem vincere. Sed Christus per
              potentiam quam habet simul cum patre, hostem, qui nos detinebat vicit. Ergo pater nos
              redemit.</p>
            <p xml:id="ta-l3d19q1-d1e499">Praeterea, omne nomen significans effectum in creatura, est commune toti Trinitati.
              Sed redemptor est hujusmodi. Ergo et cetera.</p>
            <p xml:id="ta-l3d19q1-d1e502">Sed contra, redempti sumus per passionem Christi: 1 Petr. 1, 18: <quote xml:id="ta-l3d19q1-Qd1e504">redempti
                estis pretioso sanguine agni</quote>. Sed solus filius passus est. Ergo solus filius
              nos redemit.</p>
            <p xml:id="ta-l3d19q1-d1e509">Praeterea, ad hoc incarnatus est, ut nos redimeret. Solus autem filius incarnatus
              est. Ergo ipse est redemptor.</p>
          </div>
          <div xml:id="ta-l3d19q1-Dd1e513">
            <head xml:id="ta-l3d19q1-Hd1e515">Quaestiuncula 1</head>
            <p xml:id="ta-l3d19q1-d1e518">Respondeo dicendum ad primam quaestionem, quod per peccatum primi parentis totum
              humanum genus alienatum erat a Deo, ut dicitur Ephes. 2, non quidem a potestate Dei,
              sed a visione faciei Dei, ad quam filii et domestici admittuntur; et iterum in
              potestatem Diaboli usurpantis deveneramus, cui consentiendo homo se subdiderat,
              quantum in ipso erat, quamvis de jure non posset: quia suus non erat, sed alterius. Et
              ideo per suam passionem Christus duo fecit: liberavit enim nos a potestate hostis,
              vincendo ipsum per contraria eorum quibus hominem vicerat, scilicet humilitatem,
              obedientiam, et austeritatem poenae, quae delectationi cibi vetiti opponitur: et
              iterum, satisfaciendo pro culpa, Deo conjunxit, et domesticos Dei et filios fecit.
              Unde ista liberatio duas rationes habuit emptionis: inquantum enim a potestate Diaboli
              eripuit, dicitur nos redemisse, sicut rex regnum occupatum ab adversario, per laborem
              certaminis redimit; inquantum vero Deum nobis placavit, dicitur nos redemisse, sicut
              pretium solvens suae satisfactionis pro nobis, ut a poena et a peccato liberemur.</p>
            <p xml:id="ta-l3d19q1-d1e521">Ad primum ergo dicendum, quod iteratio importata per praepositionem, non refertur ad
              actum emptionis, quasi alias empti fuerimus; sed ad terminum actus, quia alias sui
              fueramus in statu innocentiae. Emere enim est aliquid suum facere. Vel dicendum, quod
              dicitur redemptio habito respectu ad illam venditionem qua nos Diabolo per consensum
              peccati vendideramus; a qua venditione haec emptio secunda est.</p>
            <p xml:id="ta-l3d19q1-d1e524">Ad secundum dicendum, quod pretium sanguinis sui non Diabolo, sed Deo obtulit, ut pro
              nobis satisfaceret. A Diabolo autem nos per victoriam suae passionis eripuit, ut
              dictum est.</p>
            <p xml:id="ta-l3d19q1-d1e527">Ad tertium dicendum, quod quamvis Diabolus nos injuste usurpaverit, nos tamen in ejus
              potestatem devenimus ex quo ab eo victi sumus: et ideo oportuit etiam ut ipse
              vinceretur per contraria eorum quibus vicit: non enim violenter vicit, sed ad peccatum
              fraudulenter inducens.</p>
          </div>
          <div xml:id="ta-l3d19q1-Dd1e532">
            <head xml:id="ta-l3d19q1-Hd1e534">Quaestiuncula 2</head>
            <p xml:id="ta-l3d19q1-d1e537">Ad secundam quaestionem dicendum, quod effectus redemptionis potest attribui causae
              proximae, et causae remotae. Si attribuatur causae proximae, sic Christus nos redimit
              per ea quae in humana natura fecit et sustinuit; quibus et patri satisfecit pro
              omnibus hominibus, et hostem vicit, ejus tentationibus resistendo. Si autem referatur
              ad causam primam et remotam, sic attribuitur toti Trinitati, inquantum tota Trinitas
              acceptavit nostram redemptionem, et filium dedit nobis redemptorem, inquantum per
              virtutem divinitatis habuit passio efficaciam ad satisfaciendum pro toto genere
              humano. Sed quia ille proprie dicitur emere qui emptionis pretium solvit, magis quam
              ille qui emptorem mittit; ideo proprie loquendo dicitur Christus tantum redemptor;
              quamvis etiam tota Trinitas possit dici redemptor.</p>
            <p xml:id="ta-l3d19q1-d1e540">Et per hoc patet solutio ad utramque partem.</p>
          </div>
        </div>
        <div xml:id="ta-l3d19q1-Dd1e545" type="articulus">
          <head xml:id="ta-l3d19q1-Hd1e547">Articulus 5</head>
          <head xml:id="ta-l3d19q1-Hd1e550" type="questionTitle">Utrum Christus reconciliaverit nos Deo</head>
          <div xml:id="ta-l3d19q1-Dd1e553">
            <head xml:id="ta-l3d19q1-Hd1e555">Quaestiuncula 1</head>
            <p xml:id="ta-l3d19q1-d1e558">Ad quintum sic proceditur. Videtur quod Christus non reconciliaverit nos Deo; quod
              mediatoris est officium. Nullus enim reconciliatur diligenti, sed odienti. Sed Deus
              pater nos diligebat: quia ipse diligit omnia quae sunt, et nihil odit eorum quae
              fecit; Sapient. 11. Ergo Christus nos ei non reconciliavit.</p>
            <p xml:id="ta-l3d19q1-d1e561">Praeterea, Joan. 3, 16: <quote xml:id="ta-l3d19q1-Qd1e563">sic Deus dilexit mundum, ut filium suum unigenitum
                daret</quote>. Ergo magis amor patris est causa passionis quam e converso: et ita
              videtur quod per mortem Christi non simus Deo reconciliati.</p>
            <p xml:id="ta-l3d19q1-d1e567">Praeterea, Matth. 22, dicitur, quod homo rex, cujus filium cultores vineae
              occiderant, veniens perdidit homicidas illos: et per illum hominem significatur Deus
              pater, cujus filius occisus est. Ergo per mortem Christi sunt inimicitiae magis auctae
              quam ablatae.</p>
            <p xml:id="ta-l3d19q1-d1e570">Sed contra, Rom. 5, 10: <quote xml:id="ta-l3d19q1-Qd1e572" ana="#rom5_10">cum inimici essemus, reconciliati sumus Deo per mortem
                filii ejus</quote>.</p>
            <p xml:id="ta-l3d19q1-d1e577">Praeterea, per satisfactionem Deo reconciliamur. Sed Christus per passionem suam pro
              nobis satisfecit. Ergo nos Deo reconciliavit.</p>
          </div>
          <div xml:id="ta-l3d19q1-Dd1e581">
            <head xml:id="ta-l3d19q1-Hd1e583">Quaestiuncula 2</head>
            <p xml:id="ta-l3d19q1-d1e586">Ulterius. Videtur quod ipse non sit mediator secundum humanam naturam. Non enim est
              idem extremum et medium. Sed humana natura est extremum istius reconciliationis quae
              fit hominis ad Deum. Secundum ergo quod homo, Christus non est mediator.</p>
            <p xml:id="ta-l3d19q1-d1e589">Praeterea, medium compositum est ex extremis. Sed compositum ex humana natura et
              divina non est in Christo nisi persona. Ergo non ratione humanae naturae, sed ratione
              compositae personae est mediator.</p>
            <p xml:id="ta-l3d19q1-d1e592">Praeterea, secundum hoc est mediator secundum quod nos Deo conjunxit. Sed non
              potuisset nos Deo conjungere, nisi inquantum est Deus. Ergo secundum quod Deus, est
              mediator.</p>
            <p xml:id="ta-l3d19q1-d1e595">Sed contra, mediator non est unum cum his inter quos mediat. Sed Christus, secundum
              quod Deus, est unum cum patre, Joan. 11. Ergo secundum quod Deus, non est
              mediator.</p>
            <p xml:id="ta-l3d19q1-d1e599">Praeterea, secundum hoc est mediator secundum quod est redemptor. Sed redemit nos
              secundum humanam naturam. Ergo et secundum ipsam est mediator.</p>
          </div>
          <div xml:id="ta-l3d19q1-Dd1e603">
            <head xml:id="ta-l3d19q1-Hd1e605">Quaestiuncula 3</head>
            <p xml:id="ta-l3d19q1-d1e608">Ulterius. Videtur quod non soli Christo convenit esse mediatorem. Ille enim est
              mediator qui inter nos et Deum pacem facit. Hic autem est spiritus sanctus, qui est
              amor, quo Deus nos diligit, et in quo nos Deum diligimus, quantum ad caritatis donum,
              in quo ipse nobis datur. Ergo videtur quod spiritus sanctus debeat dici mediator.</p>
            <p xml:id="ta-l3d19q1-d1e611">Praeterea, medium est quod convenit cum extremis. Sed Daemones conveniunt cum Deo in
              hoc quod sunt immortales, nobiscum autem in hoc quod sunt miseri. Ergo Daemones sunt
              mediatores, non solum Christus.</p>
            <p xml:id="ta-l3d19q1-d1e614">Praeterea, Angeli beati conveniunt etiam nobiscum, et cum Deo: cum Deo quidem,
              inquantum sunt immortales et beati; nobiscum vero, inquantum sunt creaturae. Ergo et
              ipsi sunt mediatores.</p>
            <p xml:id="ta-l3d19q1-d1e617">Praeterea, Dionysius probat, quod divinae illuminationes non deferuntur ad nos nisi
              mediantibus Angelis. Ergo ipsi sunt mediatores.</p>
            <p xml:id="ta-l3d19q1-d1e621">Praeterea, sacerdos est medium inter Deum et populum; et similiter alii sancti;
              inquantum pro peccatoribus intercedunt. Ergo non solum Christus est mediator.</p>
            <p xml:id="ta-l3d19q1-d1e624">Sed contra, officium mediatoris est reconciliare discordes. Sed solus Christus solvit
              inimicitias quae erant inter nos et Deum; Coloss. 1. Ergo ipse solus est mediator.</p>
            <p xml:id="ta-l3d19q1-d1e627">Praeterea, ex hoc dicitur mediator, quia pro nobis satisfecit. Sed solus Christus pro
              humana natura satisfecit. Ergo ipse solus est mediator.</p>
          </div>
          <div xml:id="ta-l3d19q1-Dd1e632">
            <head xml:id="ta-l3d19q1-Hd1e634">Quaestiuncula 1</head>
            <p xml:id="ta-l3d19q1-d1e637">Respondeo dicendum ad primam quaestionem, quod dilectio Dei ad nos secundum effectum
              indicatur. Cum enim ipse, quantum in se est, ad omnes aequaliter se habeat, secundum
              hoc aliquos dicitur diligere secundum quod eos suae bonitatis participes facit. Ultima
              autem et completissima participatio suae bonitatis consistit in visione essentiae
              ipsius, secundum quam ei convivimus socialiter, quasi amici, cum in ea suavitate
              beatitudo consistat. Unde illos dicitur simpliciter diligere quos admittit ad dictam
              visionem vel secundum rem, vel secundum causam, sicut patet in illis quibus dedit
              spiritum sanctum quasi pignus illius visionis. Ab hac igitur participatione divinae
              bonitatis, scilicet a visione essentiae ipsius, homo per peccatum amotus erat; et
              secundum hoc homo dicebatur privatus Dei dilectione. Et ideo inquantum Christus per
              passionem suam satisfaciens pro nobis, ad visionem Dei homines admitti impetravit,
              secundum hoc dicitur nos Deo reconciliasse.</p>
            <p xml:id="ta-l3d19q1-d1e640">Ad primum ergo dicendum, quod omnes creaturas diligit quantum ad aliquem modum, quo
              communicat eis bonitatem suam; sed illas dicitur simpliciter diligere quibus seipsum
              videndum communicat. Joan. 14, 21: <quote xml:id="ta-l3d19q1-Qd1e642">ego diligam eum, et manifestabo ei me
                ipsum</quote>.</p>
            <p xml:id="ta-l3d19q1-d1e646">Ad secundum dicendum, quod sicut Deus dicitur diligere creaturas quando jam sunt,
              inquantum eis actu suam bonitatem communicat, quas antequam essent, dilexit secundum
              propositum communicandi eis suam bonitatem; ita etiam dicitur Deus homines dilexisse
              secundum propositum communicandi vel concedendi hominibus suam visionem, ex qua
              dilectione filium dedit. Sed per mortem filii dilexit eos quasi actualiter ad visionem
              sui admittens, remoto impedimento quod eos a visione Dei impediebat.</p>
            <p xml:id="ta-l3d19q1-d1e649">Ad tertium dicendum, quod ex parte illorum qui occiderunt Christum, non fuit aliquid
              quod misericordiam provocaret, sed magis iram; sed ex parte Christi qui pro nobis
              mortem sustinuit, fuit immensa caritas, quae fecit passionem ex parte patientiae Deo
              acceptam: et sic per ipsam sumus reconciliati.</p>
          </div>
          <div xml:id="ta-l3d19q1-Dd1e653">
            <head xml:id="ta-l3d19q1-Hd1e655">Quaestiuncula 2</head>
            <p xml:id="ta-l3d19q1-d1e658">Ad secundam quaestionem dicendum, quod in medio est duo considerare, scilicet
              rationem quare dicatur medium, et actum medii. Dicitur autem aliquid medium ex hoc
              quod est inter extrema. Actus autem medii est extrema conjungere. Mediator igitur
              dicitur aliquis ex hoc quod actum medii exercet conjungendo disjunctos. Non potest
              autem actum medii exercere nisi aliquo modo natura medii in ipso inveniatur, ut
              scilicet sit inter extrema. Esse autem inter extrema convenit quantum ad duo; scilicet
              quantum ad hoc quod medium participat utrumque extremorum; et secundum ordinem,
              inquantum est sub primo, et supra ultimum: et hoc exigitur ad rationem medii proprie
              dicti: quia medium dicitur secundum respectum ad primum et ultimum, quae ordinem
              dicunt. Christo autem secundum humanam naturam haec tria conveniunt. Ipse enim
              secundum humanam naturam pro hominibus satisfaciens, homines Deo conjunxit: ipse etiam
              ab utroque extremorum aliquid participat, inquantum homo; a Deo quidem beatitudinem,
              ab hominibus autem infirmitatem: ipse etiam inquantum homo, supra homines fuit per
              plenitudinem gratiarum, et unionem; et infra Deum propter naturam creatam assumptam.
              Et ideo, proprie loquendo, ratione humanae naturae est mediator. Ratione autem
              compositae personae potest etiam dici mediator quantum ad duas dictarum conditionum,
              scilicet inquantum conjunxit homines Deo, et inquantum utrique extremorum communicat
              in natura plenarie, non participative; sed tertia conditio deficit, quia secundum
              personam non fuit minor patre. Sed quantum ad divinam naturam nullo modo competit sibi
              ratio mediatoris: quia secundum divinam naturam, neque est inter extrema
              participative, neque secundum ordinem, neque iterum conjungit ut causa proxima, sed ut
              causa prima, ut dictum est.</p>
            <p xml:id="ta-l3d19q1-d1e661">Ad primum ergo dicendum, quod humana natura prout est in Christo, non est extremum,
              quia ipsa non eget reconciliatione, cum in ipsa peccatum non sit.</p>
            <p xml:id="ta-l3d19q1-d1e664">Ad secundum patet solutio per id quod dictum est.</p>
            <p xml:id="ta-l3d19q1-d1e667">Ad tertium dicendum, quod quamvis nos Deo conjungere non potuisset nisi Deus fuisset,
              quia humana natura ex divina sibi conjuncta in persona majorem efficaciam habebat,
              tamen satisfactionem, qua Deo reconciliati et conjuncti sumus, non exhibuit nisi per
              humanam naturam; et ideo secundum ipsam est proxima causa conjunctionis.</p>
          </div>
          <div xml:id="ta-l3d19q1-Dd1e671">
            <head xml:id="ta-l3d19q1-Hd1e673">Quaestiuncula 3</head>
            <p xml:id="ta-l3d19q1-d1e676">Ad secundam quaestionem dicendum, quod quantum ad hanc reconciliationem qua humana
              natura reconciliata est Deo, solus Christus est mediator: quia in ipso solo est
              reperire conditiones mediatoris praedictas.</p>
            <p xml:id="ta-l3d19q1-d1e679">Ad primum ergo dicendum, quod spiritus sanctus quamvis conjungat sicut causa prima,
              non tamen est medium inter extrema, nec conjungens proximum: et ideo non est, proprie
              loquendo, mediator.</p>
            <p xml:id="ta-l3d19q1-d1e682">Ad secundum dicendum, quod Daemones communicant cum Deo in immortalitate, nobiscum
              autem in miseriis; unde ad hoc se medios interponunt ut nos ad immortalitatem et
              aeternam miseriam adducant; et hoc faciunt, a Deo nos sejungendo, et non conjungendo.
              Et quia recedendo ab uno primo invenitur multitudo; ideo ipsi non sunt unus, sed
              plures medii; non mediatores, sed separatores. Christus autem cum Deo habuit communem
              beatitudinem, nobiscum autem mortalitatem; et ideo ad beatitudinem nos ducit aeternam,
              mortalitate quam habuit ad tempus consumpta; et hoc est quod dicit Augustinus 9 de
              Civ. Dei.</p>
            <p xml:id="ta-l3d19q1-d1e685">Ad tertium dicendum, quod Angeli sunt beati et immortales: unde non conveniunt
              nobiscum in hoc quod a nobis amovendum est per actum mediatoris; non enim ad hoc datur
              mediator, ut faciat nos non esse creaturas. Et ideo quamvis conveniant nobiscum in hoc
              quod sunt creaturae, non tamen competit eis ratio mediatoris.</p>
            <p xml:id="ta-l3d19q1-d1e689">Ad quartum dicendum, quod illud quod Angeli nobis a Deo deferunt, quasi medii inter
              nos et Deum, non est hoc per quod Deo conjungimur: quia gratia non est nobis ab
              Angelis, nec satisfactio; sed illa transfusio conjunctionem praesupponit vel eam
              praeparat; et ideo ipsi non sunt mediatores, sed eorum officium sequitur vel disponit
              ad officium mediatoris; et ideo ipsi sunt ministri mediatoris.</p>
            <p xml:id="ta-l3d19q1-d1e692">Ad quintum dicendum, quod aliquis sanctorum non potest esse mediator, conjungens
              totam humanam naturam Deo, quamvis unam specialem personam Deo possit conjungere, non
              quidem merendo ei gratiam ex condigno, sicut Christus fecit, sed ex congruo tantum
              inducendo ad bonum.</p>
          </div>
        </div>
        <div xml:id="ta-l3d19q1-Dd1e697">
          <head xml:id="ta-l3d19q1-Hd1e699">Expositio textus</head>
          <p xml:id="ta-l3d19q1-d1e702"><quote xml:id="ta-l3d19q1-Qd1e703">Morte quippe sua uno verissimo sacrificio quidquid culparum erat (...) Christus
              extinxit</quote>. Hic est tertius modus quo per passionem a peccatis liberamur: duo
            enim prius positi pertinent ad efficientiam justificationis ex parte nostra: hic autem
            pertinet ad sufficientiam ex parte sua: quia sua satisfactio fuit sicut quoddam
            sacrificium ad delendum omnia peccata, quantum in se est, sufficiens. <quote xml:id="ta-l3d19q1-Qd1e706">Culparum
              chyrographa</quote>. Chyrographum dicitur a chyros, quod est manus et graphos, quod
            est Scriptura; quasi manualis Scriptura, quae memoriam debitorum facit, et obligationem
            ad solvendum. Dicuntur autem chyrographa nostrorum peccatorum per mortem Christi deleta,
            inquantum memoria nostrorum delictorum amota est, secundum quod Deus eorum non
            recordatur ad puniendum, vel inquantum obligatio poenae, sive reatus amotus est.
              <quote xml:id="ta-l3d19q1-Qd1e709">In Baptismo penitus laxatur</quote>. Contra. Requiritur gemitus interior.
            Dicendum, quod non requiritur inquantum est poena, sed inquantum consequitur ex
            displicentia veteris vitae; cujus si non poeniteat, non potest novam vitam inchoare, sed
            victus abscedit. <quote xml:id="ta-l3d19q1-Qd1e712">Implevit illa sacramenta</quote>. Sacramentum hic dicitur, non
            sacrum signum, sicut Baptismus, et hujusmodi, sed sacrum secretum, sicut passio,
            incarnatio, et hujusmodi. <quote xml:id="ta-l3d19q1-Qd1e715">Si ergo Christus secundum vos, o haeretici, unam tantum
              habet naturam, unde medius erit?</quote> Haec sunt verba Vigilii, qui ponit Christum
            mediatorem ratione personae compositae, ut dictum est. Possumus tamen dicere, quod si
            haberet humanam naturam tantum, secundum illam non esset sufficiens mediator: quia non
            haberet unde satisfaceret pro tota natura humana, sicut nec alii qui sunt puri
            homines.</p>
        </div>
      </div>
    </body>
  </text>
</TEI>