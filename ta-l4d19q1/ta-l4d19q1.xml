<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 19, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 19, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="346b"/>
      </div>
    </front>
    <body>
      <div xml:id="ta-l4d19q1">
        <head xml:id="ta-l4d19q1-Hd1e97">Librum IV, Distinctio 19, Quaestio 1</head>
        <div xml:id="ta-l4d19q1-Dd1e100">
          <head xml:id="ta-l4d19q1-Hd1e102">Prooemium</head>
          <p xml:id="ta-l4d19q1-d1e105">Postquam determinavit Magister de clavibus secundum se, incipit determinare quorum sit
            habere claves; et dividitur in partes duas: in prima ostendit quod sacerdotum sit claves
            habere; in secunda movet quasdam dubitationes contra haec, ibi: <quote xml:id="ta-l4d19q1-Qd1e107">sed non videtur
              quod omnes vel soli sacerdotes has claves habeant</quote>. Et haec pars dividitur in
            duas: in prima movet dubitationem de clave scientiae; in secunda de clave potestatis,
            ibi: <quote xml:id="ta-l4d19q1-Qd1e110">cumque jam constet non omnes sacerdotes illas duas claves habere (...)
              quaeritur, utrum omnes sacerdotes eam habeant</quote>. Et haec pars dividitur in duas
            secundum duas opiniones quas in hac dubitatione tangit; secunda incipit ibi:
              <quote xml:id="ta-l4d19q1-Qd1e113">aliis autem videtur (...) cunctis sacerdotibus hanc clavem dari</quote>. Et
            haec dividitur in tres: in prima ponit opinionem; in secunda confirmat eam, ibi:
              <quote xml:id="ta-l4d19q1-Qd1e116">quod vero hanc potestatem habeant omnes sacerdotes, Hieronymus
            testatur</quote>. In tertia removet quaedam quae huic opinioni videntur esse contraria,
            ibi: <quote xml:id="ta-l4d19q1-Qd1e119">huic autem Augustini sententiae videtur obviare quod ait Hesychius</quote>.
            Et circa hoc duo facit: primo ponit objectionem, qua videtur ostendi quod non solis
            sacerdotibus usus clavium competit; secundo quod malis sacerdotibus non competit; quorum
            utrumque est contra secundam opinionem, quae vera est, ibi: <quote xml:id="ta-l4d19q1-Qd1e123">praemissae vero
              sententiae (...) videtur obviare quod dominus per Malachiam prophetam malis
              sacerdotibus comminatur</quote>. Et circa hoc tria facit: primo ponit objectionem;
            secundo aliorum solutionem ponit, ibi: <quote xml:id="ta-l4d19q1-Qd1e126">sed illud capitulum, maledicam</quote>
            etc. <quote xml:id="ta-l4d19q1-Qd1e129">quidam referunt ad haereticos</quote>. Tertio solutionem propriam ex dictis
            prius colligit, ibi: <quote xml:id="ta-l4d19q1-Qd1e132">illud autem Malachiae, scilicet maledicam benedictionibus
              vestris, sive super haereticos tantum et excommunicatos, sive super omnes sacerdotes
              qui vita, et scientia carentes, benedicere praesumunt, dictum accipiatur</quote>.
            Circa secundum duo facit: primo ponit solutionem ad auctoritatem prophetae inductam,
            quam quidam ponunt; secundo, ex incidenti, qualis esse debeat qui recte debet potestate
            clavium uti, ibi: <quote xml:id="ta-l4d19q1-Qd1e135">qualem autem oporteat esse qui aliorum judex constituitur,
              Augustinus describit</quote>. Hic est duplex quaestio. Prima de habentibus claves.
            Secunda de correctione fraterna. Circa primum tria quaeruntur: 1 quorum sit habere
            claves; 2 qui possunt clavibus uti; 3 in quem possit sacerdos clavibus uti.</p>

        </div>
        <div xml:id="ta-l4d19q1-Dd1e140" type="articulus">
          <head xml:id="ta-l4d19q1-Hd1e142">Articulus 1</head>

          <head xml:id="ta-l4d19q1-Hd1e145" type="questionTitle">Utrum sacerdos legis claves habuerit</head>

          <div xml:id="ta-l4d19q1-Dd1e148">
            <head xml:id="ta-l4d19q1-Hd1e150">Quaestiuncula 1</head>
            <p xml:id="ta-l4d19q1-d1e153">Ad primum sic proceditur. Videtur quod sacerdos legis claves habuerit. Clavis enim
              est sequela ordinis. Sed ipsi habuerunt ordinem, ex quo sacerdotes dicebantur. Ergo
              habuerunt claves sacerdotes legales.</p>
            <p xml:id="ta-l4d19q1-d1e156">Praeterea, sicut supra Magister dixit, claves sunt duae; scilicet scientia
              discernendi, et potentia judicandi. Sed ad utramque auctoritatem sacerdotes legales
              habebant. Ergo habebant claves.</p>
            <p xml:id="ta-l4d19q1-d1e159">Praeterea, sacerdos legalis habebat aliquam potestatem super reliquum populum. Non
              temporalem; quia sic potestas regia non fuisset distincta a sacerdotali. Ergo
              spiritualem: et haec est clavis; ergo habuerunt clavem.</p>
            <p xml:id="ta-l4d19q1-d1e162">Sed contra, claves ordinantur ad aperiendum regnum caelorum, quod aperiri non potuit
              ante Christi passionem. Ergo sacerdos legalis clavem non habuit.</p>
            <p xml:id="ta-l4d19q1-d1e166">Praeterea, sacramenta veteris legis gratiam non conferebant. Sed aditus regni
              caelestis aperiri non potest nisi per gratiam. Ergo per illa sacramenta non poterat
              aperiri; et sic etiam sacerdos, qui minister eorum erat, claves regni caelestis non
              habebat.</p>

          </div>
          <div xml:id="ta-l4d19q1-Dd1e170">
            <head xml:id="ta-l4d19q1-Hd1e172">Quaestiuncula 2</head>
            <p xml:id="ta-l4d19q1-d1e175">Ulterius. Videtur quod Christus non habuerit claves. Clavis enim characterem ordinis
              consequitur, ut prius dictum est, dist. praec., qu. 1, art. 1, quaestiunc. 2 ad 1. Sed
              Christus non habuit characterem, ut supra, dist. 4, qu. 1, art. 3, quaestiunc. 5,
              dictum est. Ergo non habuit clavem.</p>
            <p xml:id="ta-l4d19q1-d1e178">Praeterea, Christus habuit in sacramentis potestatem excellentiae, ut effectum
              sacramenti sine sacramentalibus posset conferre. Sed clavis est quoddam sacramentale.
              Ergo non indigebat clavi; et sic frustra eam habuisset.</p>
            <p xml:id="ta-l4d19q1-d1e181">Sed contra est quod Apoc. 3, 7, dicitur: <quote xml:id="ta-l4d19q1-Qd1e183">qui habet clavem David</quote> et
              cetera.</p>

          </div>
          <div xml:id="ta-l4d19q1-Dd1e188">
            <head xml:id="ta-l4d19q1-Hd1e190">Quaestiuncula 3</head>
            <p xml:id="ta-l4d19q1-d1e193">Ulterius. Videtur quod non soli sacerdotes claves habeant. Dicit enim Isidorus, quod
              ostiarii inter bonos et malos habent judicium; dignos recipiunt, et indignos
              rejiciunt. Sed haec est definitio clavium, ut ex dictis patet. Ergo non solum
              sacerdotes, sed etiam ostiarii, claves habent.</p>
            <p xml:id="ta-l4d19q1-d1e196">Praeterea, claves sacerdotibus dantur, dum per unctionem potestatem divinitus
              accipiunt. Sed reges etiam potestatem in populum fidelem divinitus habent, et unctione
              sanctificantur. Ergo non soli sacerdotes habent claves.</p>
            <p xml:id="ta-l4d19q1-d1e199">Praeterea, sacerdotium est ordo uni singulari personae conveniens. Sed clavem
              aliquando videtur habere tota una congregatio; quia quaedam capitula excommunicationem
              ferre possunt, quod ad potestatem clavium pertinet. Ergo non soli sacerdotes clavem
              habent.</p>
            <p xml:id="ta-l4d19q1-d1e202">Praeterea, mulier non est sacerdotalis ordinis susceptiva; quia ei docere non
              competit, secundum apostolum 1 Corinth. 14. Sed aliquae mulieres videntur habere
              clavem, sicut abbatissae, quae habent spiritualem potestatem in subditas. Ergo non
              solum sacerdotes clavem habent.</p>
            <p xml:id="ta-l4d19q1-d1e206">Sed contra est quod Ambrosius dicit: <quote xml:id="ta-l4d19q1-Qd1e208">hoc jus</quote>, scilicet ligandi et
              solvendi, <quote xml:id="ta-l4d19q1-Qd1e211">solis sacerdotibus concessum est</quote>.</p>
            <p xml:id="ta-l4d19q1-d1e215">Praeterea, per potestatem clavium efficitur aliquis medius inter populum et Deum. Sed
              hoc tantum competit sacerdotibus, qui constituuntur in his quae sunt ad Deum, ut
              offerant dona et sacrificia pro peccatis, ut dicitur Hebr. 5. Ergo soli sacerdotes
              clavem habent.</p>
          </div>
          <div xml:id="ta-l4d19q1-Dd1e220">
            <head xml:id="ta-l4d19q1-Hd1e222">Quaestiuncula 1</head>
            <p xml:id="ta-l4d19q1-d1e225">Respondeo dicendum ad primam quaestionem, quod quidam dixerunt, quod in veteri lege
              erant claves apud sacerdotes, quia eis erat commissum imponere poenam pro delicto, ut
              dicitur Levitici 5; quod ad claves pertinere videtur; sed fuerunt tunc incompletae,
              nunc autem per Christum in sacerdotibus novae legis perfectae sunt. Sed hoc videtur
              esse contra intentionem apostoli in epistola ad Hebraeos 9: ibi enim sacerdotium
              Christi praefertur sacerdotio legali per hoc quod Christus assistit pontifex futurorum
              bonorum, ad tabernaculum caeleste introducens per proprium sanguinem, non manufactum,
              in quod introducebat sacerdotium veteris legis per sanguinem hircorum et taurorum.
              Unde patet quod potestas illius sacerdotii non se extendebat ad caelestia, sed ad
              figuras caelestium. Et ideo secundum alios dicendum, quod non habebant claves, sed in
              eis figura clavium praecessit.</p>
            <p xml:id="ta-l4d19q1-d1e228">Ad primum ergo dicendum, quod clavis regni caelestis consequitur ad sacerdotium, quo
              homo in caelestia introducitur; non autem talis erat ordo sacerdotii levitici; et ideo
              claves caeli non habuerunt, sed claves terreni tabernaculi.</p>
            <p xml:id="ta-l4d19q1-d1e231">Ad secundum dicendum, quod sacerdotes veteris legis habebant auctoritatem discernendi
              et judicandi; sed non ut admitteretur homo ab eis judicatus in caelestia, sed in
              figuras caelestium.</p>
            <p xml:id="ta-l4d19q1-d1e234">Ad tertium dicendum, quod habebant spiritualem potestatem, qua per sacramentalia
              legalia non a culpis, sed ab irregularitatibus homines purgabant, ut ad manufactum
              tabernaculum aditus purgato per eos pateret.</p>

          </div>
          <div xml:id="ta-l4d19q1-Dd1e238">
            <head xml:id="ta-l4d19q1-Hd1e240">Quaestiuncula 2</head>
            <p xml:id="ta-l4d19q1-d1e243">Ad secundam quaestionem dicendum, quod virtus aliquid agendi est in instrumento et in
              per se agente, non eodem modo; sed in per se agente perfectius. Potestas autem clavium
              quam nos habemus, et aliorum sacramentorum virtus, est instrumentalis; sed in Christo
              est sicut in per se agente ad salutem nostram; per auctoritatem quidem, inquantum est
              Deus, sed per meritum, inquantum est homo. Clavis autem de ratione sua exprimit
              potestatem aperiendi et claudendi, sive aliquis aperiat quasi principale agens, sive
              quasi minister; et ideo in Christo oportet ponere clavem, sed altero modo quam sit in
              ejus ministris; et ideo dicitur, quod habet clavem excellentiae.</p>
            <p xml:id="ta-l4d19q1-d1e246">Ad primum ergo dicendum, quod character de sua ratione dicit aliquid ab aliquo
              derivatum; et ideo potestas clavium, quae est in nobis a Christo derivata, sequitur
              characterem quo Christo conformamur; sed in Christo non sequitur characterem, sed
              principalem formam.</p>
            <p xml:id="ta-l4d19q1-d1e249">Ad secundum dicendum, quod clavis illa quam Christus habuit, non erat sacramentalis,
              sed sacramentalis clavis principium.</p>

          </div>
          <div xml:id="ta-l4d19q1-Dd1e253">
            <head xml:id="ta-l4d19q1-Hd1e255">Quaestiuncula 3</head>
            <p xml:id="ta-l4d19q1-d1e258">Ad tertiam quaestionem dicendum, quod clavis est duplex. Una quae se extendit ad
              ipsum caelum immediate, removendo impedimenta introitus in caelum per dimissionem
              peccati; et haec vocatur clavis ordinis; et hanc soli sacerdotes habent, quia ipsi
              soli ordinantur populo in his quae directe sunt ad Deum. Alia clavis est quae non
              directe se extendit ad ipsum caelum, sed mediante militante Ecclesia, per quam aliquis
              ad caelum vadit, dum per eam aliquis excluditur vel admittitur ad consortium Ecclesiae
              militantis per excommunicationem et absolutionem; et haec vocatur clavis
              jurisdictionis in foro causarum; et ideo hanc etiam non sacerdotes habere possunt,
              sicut archidiaconi vel clerici, et alii qui excommunicare possunt, ut supra dictum
              est, dist. praec., quaest. 2, art. 2, quaestiunc. 2; sed non proprie dicitur clavis
              caeli, sed quaedam dispositio ad ipsam.</p>
            <p xml:id="ta-l4d19q1-d1e261">Ad primum ergo dicendum, quod ostiarii habent clavem custodiendi ea quae in templo
              materiali continentur, et habent judicium a tali templo excludendi et admittendi, non
              quidem sua auctoritate judicantes qui sint digni vel indigni, sed judicium sacerdotis
              exequentes; ut sic quodammodo executores potestatis sacerdotalis videantur.</p>
            <p xml:id="ta-l4d19q1-d1e264">Ad secundum dicendum, quod reges non habent aliquam potestatem in spiritualibus; et
              ideo clavem regni caelestis non accipiunt; sed solum in temporalibus, quae etiam nisi
              a Deo esse non potest, ut patet Rom. 13; nec per unctionem in aliquo sacro ordine
              consecrantur, sed excellentia potestatis ipsorum a Christo descendere significatur, ut
              et ipsi sub Christo in populo Christiano regnent.</p>
            <p xml:id="ta-l4d19q1-d1e267">Ad tertium dicendum, quod sicut in politicis quandoque judex habet potestatem totam,
              sicut rex in regno; quandoque autem multi in diversis officiis constituti, vel etiam
              ex aequo; ut patet in 8 Ethic.; ita etiam spiritualis jurisdictio potest haberi ab uno
              solo, sicut ab episcopo, et a pluribus simul, sicut a capitulo; et sic habent clavem
              jurisdictionis, non tamen clavem ordinis omnes simul.</p>
            <p xml:id="ta-l4d19q1-d1e271">Ad quartum dicendum, quod mulier, secundum apostolum, est in statu subjectionis; et
              ideo ipsa non potest habere aliquam jurisdictionem spiritualem; quia, etiam secundum
              philosophum in 8 Ethic., <quote xml:id="ta-l4d19q1-Qd1e273">corruptio urbanitatis est, quando ad mulierem pervenit
                dominium</quote>; unde mulier non habet neque clavem ordinis, nec clavem
              jurisdictionis. Sed mulieri committitur aliquis usus clavium, sicut habere
              correptionem in subditas mulieres, propter periculum quod imminere posset, si viri
              mulieribus cohabitarent.</p>
          </div>
        </div>
        <div xml:id="ta-l4d19q1-Dd1e279" type="articulus">
          <head xml:id="ta-l4d19q1-Hd1e281">Articulus 2</head>

          <head xml:id="ta-l4d19q1-Hd1e284" type="questionTitle">Utrum etiam sancti homines non sacerdotes usum clavium
            habeant</head>

          <div xml:id="ta-l4d19q1-Dd1e287">
            <head xml:id="ta-l4d19q1-Hd1e289">Quaestiuncula 1</head>
            <p xml:id="ta-l4d19q1-d1e292">Ad secundum sic proceditur. Videtur quod etiam sancti homines non sacerdotes usum
              clavium habeant. Absolutio enim et ligatio quae fit per claves, efficaciam habet ex
              merito passionis Christi. Sed illi maxime passioni Christi conformantur qui per
              patientiam et alias virtutes Christum passum sequuntur. Ergo videtur quod etiam si non
              habeant sacerdotalem ordinem, possint ligare et solvere.</p>
            <p xml:id="ta-l4d19q1-d1e295">Praeterea, Hebr. 7, 7, dicitur: <quote xml:id="ta-l4d19q1-Qd1e297" ana="#hebr7_7">sine ulla contradictione, quod minus est, a
                majori benedicitur</quote>. Sed in spiritualibus, secundum Augustinum, hoc est majus
              esse quod melius esse. Ergo meliores, qui scilicet habent plus de caritate, possunt
              alios benedicere absolvendo; et sic idem quod prius.</p>
            <p xml:id="ta-l4d19q1-d1e301">Sed contra, cujus est potentia, ejus est actio, secundum philosophum. Sed clavis,
              quae est potestas spiritualis, est tantum sacerdotum. Ergo et usus ejus non nisi
              sacerdotibus convenire potest.</p>

          </div>
          <div xml:id="ta-l4d19q1-Dd1e305">
            <head xml:id="ta-l4d19q1-Hd1e307">Quaestiuncula 2</head>
            <p xml:id="ta-l4d19q1-d1e310">Ulterius. Videtur quod mali sacerdotes usum clavium non habeant. Joan. 20, ubi usus
              clavium apostolis traditur, spiritus sancti donum praemittitur. Sed mali non habent
              spiritum sanctum. Ergo non habent usum clavium.</p>
            <p xml:id="ta-l4d19q1-d1e313">Praeterea, nullus sapiens rex dispensationem sui thesauri suo inimico committit. Sed
              usus clavium in dispensatione consistit thesauri caelestis regis, qui est ipsa
              sapientia. Ergo mali, qui per peccatum sunt ejus hostes, non habent usum clavium.</p>
            <p xml:id="ta-l4d19q1-d1e316">Praeterea Augustinus dicit, quod sacramentum gratiae dat Deus etiam per malos; ipsam
              vero gratiam non nisi per seipsum, vel per sanctos suos; et ideo remissionem
              peccatorum per seipsum facit, vel per ipsius columbae membra. Sed remissio peccatorum
              est usus clavium. Ergo peccatores, qui non sunt columbae membra, usum clavium non
              habent.</p>
            <p xml:id="ta-l4d19q1-d1e319">Praeterea, intercessio mali sacerdotis non habet aliquam efficaciam ad
              reconciliandum; quia secundum Gregorium, <quote xml:id="ta-l4d19q1-Qd1e321">cum is qui displicet, ad intercedendum
                mittitur, irati animus ad deteriora provocatur</quote>. Sed usus clavium fit per
              quamdam intercessionem, ut patet in forma absolutionis, sicut infra, dist. 22, quaest.
              2, art. 2, quaestiunc. 3, dicetur. Ergo non habent efficacem usum clavium.</p>
            <p xml:id="ta-l4d19q1-d1e326">Sed contra, nullus potest scire de alio an sit in statu salutis. Si ergo nullus
              posset uti clavibus in absolvendo, nisi existens in statu salutis; nullus sciret se
              esse absolutum; quod est valde inconveniens.</p>
            <p xml:id="ta-l4d19q1-d1e329">Praeterea, iniquitas ministri non potest auferre liberalitatem domini. Sed sacerdos
              est solum minister. Ergo non potest sua malitia donum a Deo transmissum per eum nobis
              auferre.</p>

          </div>
          <div xml:id="ta-l4d19q1-Dd1e333">
            <head xml:id="ta-l4d19q1-Hd1e335">Quaestiuncula 3</head>
            <p xml:id="ta-l4d19q1-d1e338">Ulterius. Videtur quod schismatici et haeretici, excommunicati et suspensi et
              degradati, usum clavium habeant. Sicut enim potestas clavium dependet ab ordine, ita
              et potestas conficiendi. Sed non possunt amittere usum potestatis conficiendi; quia si
              conficiunt, confectum est; quamvis peccent conficientes, ut supra, dist. 13, quaest.
              1, art. 1, quaestiunc. 3, et 4, dictum est. Ergo etiam non possunt amittere usum
              clavium.</p>
            <p xml:id="ta-l4d19q1-d1e341">Praeterea, omnis potestas spiritualis activa in eo qui habet usum liberi arbitrii,
              exit in actum quando vult. Sed potestas clavium adhuc manet in praedictis; quia cum
              non detur nisi in ordine, oporteret reordinari eos, quando ad Ecclesiam redeunt. Ergo
              cum sit potentia activa, possunt in actum ejus exire cum voluerit.</p>
            <p xml:id="ta-l4d19q1-d1e344">Praeterea, spiritualis gratia magis impeditur per culpam quam per poenam. Sed
              excommunicatio et suspensio et degradatio sunt poenae quaedam. Cum ergo propter culpam
              non amittat aliquis usum clavium, videtur quod nec propter ista.</p>
            <p xml:id="ta-l4d19q1-d1e347">Sed contra, Augustinus dicit, quod Ecclesiae caritas peccata dimittit. Caritas autem
              est quae facit Ecclesiae unionem. Cum ergo praedicti sint ab Ecclesiae unione divisi,
              videtur quod usum clavium non habeant in remittendis peccatis.</p>
            <p xml:id="ta-l4d19q1-d1e351">Praeterea, nullus absolvitur a peccato secundum hoc quod peccat. Sed aliquis a
              praedictis absolutionem peccatorum petens, peccat contra praeceptum Ecclesiae faciens.
              Ergo per eos a peccato absolvi non potest; et sic idem quod prius.</p>
          </div>
          <div xml:id="ta-l4d19q1-Dd1e356">
            <head xml:id="ta-l4d19q1-Hd1e358">Quaestiuncula 1</head>
            <p xml:id="ta-l4d19q1-d1e361">Respondeo dicendum ad primam quaestionem, quod agens per se et agens instrumentale in
              hoc differunt, quod agens instrumentale non inducit in effectu similitudinem suam, sed
              similitudinem principalis agentis. Principale autem agens inducit similitudinem suam;
              et ideo ex hoc aliquid constituitur principale agens, quod habet aliquam formam, quam
              in alterum transfundere potest; non autem ex hoc constituitur agens instrumentale, sed
              ex hoc quod est applicatum a principali agente ad effectum aliquem inducendum. Cum
              ergo in actu clavium principale agens sit Christus ut Deus per auctoritatem, et ut
              homo per meritum; ex ipsa plenitudine divinae bonitatis in eo, et ex perfectione
              gratiae consequitur quod possit in actum clavium. Sed homo alius non potest in actum
              clavium sicut per se agens; quia nec ipse alteri gratiam, qua remittuntur peccata,
              dare potest; nec sufficienter mereri: et ideo non est nisi sicut agens instrumentale.
              Unde et ille qui effectum clavium consequitur, non assimilatur utenti clavibus, sed
              Christo; et propter hoc quantumcumque aliquis habeat de gratia, non potest pertingere
              ad effectum clavium, nisi applicetur ad hoc ut minister per ordinis susceptionem.</p>
            <p xml:id="ta-l4d19q1-d1e364">Ad primum ergo dicendum, quod sicut inter instrumentum et effectum non exigitur
              similitudo secundum convenientiam in forma, sed secundum proportionem instrumenti ad
              effectum; ita etiam nec inter instrumentum et principale agens. Talis autem similitudo
              est in sanctis hominibus ad Christum passum, et talis similitudo eis usum clavium non
              confert.</p>
            <p xml:id="ta-l4d19q1-d1e367">Ad secundum dicendum, quod quamvis purus homo non possit alteri ex condigno gratiam
              mereri; tamen unius meritum potest cooperari ad salutem alterius; et ideo duplex est
              benedictio. Una quae est ab ipso homine puro, sicut merente per proprium actum; et
              talis potest fieri a quolibet sancto, in quo Christus habitat per gratiam; et haec
              requirit majoritatem bonitatis, ad minus inquantum meretur hujusmodi. Alia est
              benedictio qua homo benedicit, ut benedictionem quae est ex merito Christi,
              instrumentaliter alicui applicans; et quantum ad hanc requiritur majoritas ordinis, et
              non virtutis.</p>

          </div>
          <div xml:id="ta-l4d19q1-Dd1e371">
            <head xml:id="ta-l4d19q1-Hd1e373">Quaestiuncula 2</head>
            <p xml:id="ta-l4d19q1-d1e376">Ad secundam quaestionem dicendum, quod sicut participatio formae quae est inducenda
              in effectu, non facit instrumentum; ita nec subtractio talis formae tollit usum
              instrumenti; et ideo, cum homo sit tantum instrumentaliter agens in usu clavium;
              quantumcumque per peccatum sit gratia privatus, per quam fit remissio peccatorum,
              nullo tamen modo privatur usu clavium.</p>
            <p xml:id="ta-l4d19q1-d1e379">Ad primum ergo dicendum, quod donum spiritus sancti exigitur ad usum clavium, non ut
              sine quo fieri non possit, sed quia sine eo incongrue fit ex parte utentis; quamvis
              subjiciens se clavibus effectum clavium consequatur.</p>
            <p xml:id="ta-l4d19q1-d1e382">Ad secundum dicendum, quod rex terrenus in thesauro suo defraudari et decipi potest;
              et ideo hosti dispensationem ejus non committit. Sed rex caelestis defraudari non
              potest, quia totum ad ipsius honorem cedit, etiam quod aliqui clavibus male utantur:
              quia novit ex malis bona elicere, et per malos etiam multa bona facere; et ideo non
              est simile.</p>
            <p xml:id="ta-l4d19q1-d1e385">Ad tertium dicendum, quod Augustinus loquitur de remissione peccatorum, secundum quod
              sancti homines cooperantur ad ipsam non ex vi clavium, sed ex merito congrui; et ideo
              dicit, quod etiam per malos sacramenta ministrat: et inter alia sacramenta etiam
              absolutio, quae est usus clavium, computari debet: sed per membra columbae, idest per
              sanctos homines, facit remissionem peccatorum, inquantum eorum intercessionibus
              peccata remittit. Vel potest dici, quod membra columbae nominat omnes ab Ecclesia non
              praecisos. Qui enim ab eis sacramenta recipiunt, gratiam consequuntur; non autem qui
              recipiunt ab illis qui sunt ab Ecclesia praecisi, quia hoc ipso peccant, excepto
              Baptismo, quem in casu necessitatis licet etiam ab excommunicato recipere.</p>
            <p xml:id="ta-l4d19q1-d1e389">Ad quartum dicendum, quod intercessio quam sacerdos malus ex propria persona facit,
              non habet efficaciam; sed illa quam facit ut minister Ecclesiae, habet efficaciam ex
              merito Christi. Utroque tamen modo debet intercessio sacerdotis populo subjecto
              prodesse.</p>

          </div>
          <div xml:id="ta-l4d19q1-Dd1e393">
            <head xml:id="ta-l4d19q1-Hd1e395">Quaestiuncula 3</head>
            <p xml:id="ta-l4d19q1-d1e398">Ad tertiam quaestionem dicendum, quod in omnibus praedictis manet clavium potestas
              quantum ad essentiam; sed usus impeditur ex defectu materiae. Cum enim usus clavium
              praelationem in utente requirat respectu ejus in quem utitur, ut supra dictum est,
              propria materia in quam exercetur usus clavium, est homo subditus: et quia per
              ordinationem Ecclesiae unus subditur alteri, ideo etiam per Ecclesiae praelatos potest
              subtrahi alicui ille qui erat ei subditus. Unde cum Ecclesia haereticos et
              schismaticos et alios hujusmodi privet, subtrahendo subditos vel simpliciter vel
              quantum ad aliquid; quantum ad hoc quo privati sunt, non possunt usum clavium
              habere.</p>
            <p xml:id="ta-l4d19q1-d1e401">Ad primum ergo dicendum, quod materia sacramenti Eucharistiae, in quam suam
              potestatem exercet sacerdos, non est homo, sed panis triticeus, et in Baptismo homo
              simpliciter: unde sicut si subtraheretur haeretico panis triticeus, conficere non
              posset; ita nec si subtrahatur praelatio, absolvere poterit: potest tamen baptizare et
              conficere, quamvis ad sui damnationem.</p>
            <p xml:id="ta-l4d19q1-d1e404">Ad secundum dicendum, quod propositio habet veritatem, quando non deest materia,
              sicut est in proposito.</p>
            <p xml:id="ta-l4d19q1-d1e407">Ad tertium dicendum, quod ex ipsa culpa non subtrahitur materia, sicut per aliquam
              poenam; unde poena non impedit per contrarietatem ad effectum inducendum, sed ratione
              dicta.</p>
          </div>
        </div>
        <div xml:id="ta-l4d19q1-Dd1e412" type="articulus">
          <head xml:id="ta-l4d19q1-Hd1e414">Articulus 3</head>

          <head xml:id="ta-l4d19q1-Hd1e417" type="questionTitle">Utrum sacerdos possit uti clave quam habet, in quemlibet
            hominem</head>

          <div xml:id="ta-l4d19q1-Dd1e420">
            <head xml:id="ta-l4d19q1-Hd1e422">Quaestiuncula 1</head>
            <p xml:id="ta-l4d19q1-d1e425">Ad tertium sic proceditur. Videtur quod sacerdos possit uti clave quam habet, in
              quemlibet hominem. Potestas enim clavium in sacerdotes descendit ex illa domini
              auctoritate quae dicit: <quote xml:id="ta-l4d19q1-Qd1e427">accipite spiritum sanctum: quorum remiseritis peccata,
                remittuntur eis</quote>. Sed illud indeterminate dixit de omnibus. Ergo habens
              clavem indeterminate potest ea uti in quoslibet.</p>
            <p xml:id="ta-l4d19q1-d1e431">Praeterea, clavis corporalis quae aperit unam seram, aperit omnes alias ejusdem modi.
              Sed omne peccatum cujuslibet hominis est ejusdem rationis obstaculum respectu
              introitus caeli. Ergo si potest unum hominem sacerdos per clavem quam habet,
              absolvere, poterit et quoslibet alios.</p>
            <p xml:id="ta-l4d19q1-d1e434">Praeterea, sacerdotium testamenti novi est perfectius quam veteris. Sed sacerdos
              veteris testamenti poterat uti sua potestate quam habebat, discernendi inter lepram et
              lepram, indifferenter in omnes. Ergo multo fortius sacerdos evangelicus potest uti sua
              potestate in omnes.</p>
            <p xml:id="ta-l4d19q1-d1e437">Sed contra est quod dicitur 16, quaest. 3: <quote xml:id="ta-l4d19q1-Qd1e439">nulli sacerdotum licet parochianum
                alterius absolvere aut ligare</quote>. Ergo non quilibet potest quemlibet
              absolvere.</p>
            <p xml:id="ta-l4d19q1-d1e444">Praeterea, judicium spirituale debet esse ordinatius quam temporale. Sed in judicio
              temporali non debet quilibet judex quemlibet judicare. Ergo cum usus clavium sit
              judicium quoddam, non potest sacerdos quilibet sua clavi in quemlibet uti.</p>

          </div>
          <div xml:id="ta-l4d19q1-Dd1e448">
            <head xml:id="ta-l4d19q1-Hd1e450">Quaestiuncula 2</head>
            <p xml:id="ta-l4d19q1-d1e453">Ulterius. Videtur quod sacerdos non possit semper suum subditum absolvere. Sicut enim
              Augustinus in littera dicit, nullus officio sacerdotis uti debet, nisi immunis ab
              illis sit quae in aliis judicat. Sed quandoque contingit quod sacerdos est particeps
              criminis quod subditus suus commisit; sicut cum mulierem subditam cognovit. Ergo
              videtur quod non possit semper in suos subditos potestate clavium uti.</p>
            <p xml:id="ta-l4d19q1-d1e456">Praeterea, per potestatem clavium homo ab omnibus defectibus curatur. Sed quandoque
              alicui peccato annexus est irregularitatis defectus, vel excommunicationis sententia,
              a qua simplex sacerdos liberare non potest. Ergo videtur quod non possit uti clavium
              potestate in illos qui talibus irretiti sunt.</p>
            <p xml:id="ta-l4d19q1-d1e459">Praeterea, sacerdotii nostri judicium et potestas per judicium veteris sacerdotii
              figuratum est. Sed minoribus judicibus secundum legem non omnia competebat discutere,
              sed ad superiores recurrebant, ut dicitur Exod. 24, 14: <quote xml:id="ta-l4d19q1-Qd1e461">si quid ortum fuerit
                inter vos quaestionis, referetis ad eos</quote>. Ergo videtur quod nec sacerdos de
              gravibus peccatis possit subditum suum absolvere, sed debeat ad superiorem
              remittere.</p>
            <p xml:id="ta-l4d19q1-d1e465">Sed contra, cuicumque committitur principale, committitur et accessorium. Sed
              sacerdotibus committitur quod subditis suis Eucharistiam dispensent, ad quam ordinatur
              absolutio a peccatis quibuscumque. Ergo sacerdos ab omnibus peccatis potest subditum
              suum absolvere, quantum est de clavium potestate.</p>
            <p xml:id="ta-l4d19q1-d1e469">Praeterea, gratia omne peccatum tollit, quantumcumque sit parva. Sed sacerdos
              sacramenta dispensat, quibus gratia datur. Ergo, quantum est de potestate clavium, de
              omnibus peccatis absolvere potest.</p>

          </div>
          <div xml:id="ta-l4d19q1-Dd1e473">
            <head xml:id="ta-l4d19q1-Hd1e475">Quaestiuncula 3</head>
            <p xml:id="ta-l4d19q1-d1e478">Ulterius. Videtur quod aliquis non possit uti clavibus in suum superiorem. Actus enim
              sacramentalis quilibet requirit propriam materiam. Sed propria materia usus clavium,
              ut dictum est, est persona subjecta. Ergo in eo qui non est subditus, non potest
              clavibus sacerdos uti.</p>
            <p xml:id="ta-l4d19q1-d1e481">Praeterea, Ecclesia militans imitatur triumphantem. Sed in caelesti Ecclesia inferior
              Angelus nunquam purgat aut illuminat aut perficit superiorem. Ergo nec aliquis
              sacerdos inferior potest uti actione hierarchica, quae est per absolutionem, in
              superiorem.</p>
            <p xml:id="ta-l4d19q1-d1e484">Praeterea, judicium conscientiae debet esse ordinatius quam judicium exterioris fori.
              Sed in exteriori foro inferior non potest excommunicare aut absolvere superiorem. Ergo
              videtur quod nec in foro poenitentiali.</p>
            <p xml:id="ta-l4d19q1-d1e487">Sed contra, superior praelatus etiam circumdatus est infirmitate, et contingit ipsum
              peccare. Sed remedium contra peccatum est potestas clavium. Ergo, cum ipse non possit
              in seipsum uti clave, quia non potest esse simul judex et reus; videtur quod possit
              inferior in ipsum clavis potestate uti.</p>
            <p xml:id="ta-l4d19q1-d1e491">Praeterea, absolutio quae fit per virtutem clavium, ordinatur ad perceptionem
              Eucharistiae. Sed inferior potest superiori Eucharistiam dispensare, si petat. Ergo et
              clavium potestate in ipsum uti, si se ei subjecerit.</p>
          </div>
          <div xml:id="ta-l4d19q1-Dd1e496">
            <head xml:id="ta-l4d19q1-Hd1e498">Quaestiuncula 1</head>
            <p xml:id="ta-l4d19q1-d1e501">Respondeo dicendum, ad primam quaestionem, quod ea quae circa singularia operari
              oportet, non eodem modo omnibus competunt: unde, sicut post generalia medicinae
              praecepta oportet adhiberi medicos, quibus praecepta universalia medicinae singulis
              infirmis, secundum quod debent, aptentur; ita in quolibet principatu praeter illum qui
              universaliter praecepta legis tradit, oportet esse aliquos qui ea singulis, secundum
              quod debent, adaptent; et propter hoc etiam in caelesti hierarchia sub potestatibus,
              qui indistincte praesunt, ponuntur principatus, qui singulis provinciis distribuuntur;
              et sub his Angeli qui singulis hominibus in custodiam deputantur, ut patet ex his quae
              dist. 20 dicta sunt in 2 Lib. Unde et ita debuit esse in praelatione Ecclesiae
              militantis, ut apud aliquem esset praelatio indistincte in omnes, et sub hoc essent
              alii qui super diversos distinctam potestatem acciperent. Et quia usus clavium
              requirit aliquam praelationis potestatem, per quam ille in quem usus clavium
              communicatur, efficitur materia propria illius actus; ideo ille qui habet distinctam
              potestatem super omnes, potest uti clavibus in quemlibet. Illi autem qui sub eodem
              distinctas potestates acceperunt; non in quoslibet possunt uti clavibus, sed in eos
              tantum qui eis in sortem venerunt, nisi in necessitatis articulo, ubi nemini
              sacramenta sunt deneganda.</p>
            <p xml:id="ta-l4d19q1-d1e504">Ad primum ergo dicendum, quod ad absolutionem a peccato requiritur duplex potestas;
              scilicet potestas ordinis, et potestas jurisdictionis. Prima quidem potestas est
              aequaliter in omnibus sacerdotibus, non autem secunda; et ideo ubi dominus, Joan. 20,
              dedit omnibus apostolis communiter potestatem remittendi peccata, intelligitur de
              potestate quae consequitur ordinem; unde et sacerdotibus, quando ordinantur, illa
              verba dicuntur. Sed Petro dedit singulariter potestatem remittendi peccata, Matth. 16,
              ut intelligatur quod ipse prae aliis habet potestatem jurisdictionis. Potestas autem
              ordinis, quantum est de se, se extendit ad omnes absolvendos; et ideo indeterminate
              dominus dixit: <quote xml:id="ta-l4d19q1-Qd1e506">quorum remiseritis peccata</quote>; intelligens tamen quod usus
              illius potestatis esse deberet, praesupposita potestate Petro collata, secundum ipsius
              ordinationem.</p>
            <p xml:id="ta-l4d19q1-d1e510">Ad secundum dicendum, quod etiam clavis materialis non potest aperire nisi seram
              propriam, nec aliqua virtus activa potest agere nisi in materiam propriam. Materia
              autem propria potestatis ordinis efficitur aliquis per jurisdictionem; et ideo non
              potest aliquis clave uti ad eum in quem jurisdictio non datur.</p>
            <p xml:id="ta-l4d19q1-d1e513">Ad tertium dicendum, quod populus Israel unus populus erat, et unum tantum templum
              habebat; unde non oportebat sacerdotum jurisdictiones distingui, sicut in Ecclesia, in
              qua congregantur diversi populi et nationes.</p>

          </div>
          <div xml:id="ta-l4d19q1-Dd1e517">
            <head xml:id="ta-l4d19q1-Hd1e519">Quaestiuncula 2</head>
            <p xml:id="ta-l4d19q1-d1e522">Ad secundam quaestionem dicendum, quod potestas ordinis, quantum est de se, extendit
              se ad omnia peccata remittenda; sed quia ad usum hujus potestatis, ut dictum est,
              requiritur jurisdictio, quae a majoribus in inferiores descendit, ideo potest superior
              aliqua sibi reservare, in quibus judicium inferiori non committat: alias de quolibet
              peccato potest simplex sacerdos jurisdictionem habens absolvere. Sunt autem quinque
              casus, in quibus oportet quod simplex sacerdos ad superiorem poenitentem remittat.
              Primus est, quando est solemnis imponenda poenitentia, quia ejus minister proprius
              episcopus est, ut supra, distinc. 14, qu. 1, art. 5, quaestiunc. 3 ad 3, dictum est.
              Secundus est de excommunicatis, quando inferior sacerdos non potest absolvere.
              Tertius, quando invenit irregularitatem contractam, pro cujus dispensatione debet ad
              superiorem remittere. Quartus de incendiariis. Quintus, quando est consuetudo in
              aliquo episcopatu quod enormia crimina ad terrorem episcopo reservantur: quia
              consuetudo dat vel aufert in talibus potestatem.</p>
            <p xml:id="ta-l4d19q1-d1e525">Ad primum ergo dicendum, quod in tali casu nec sacerdos deberet audire confessionem
              mulieris cum qua peccavit, de illo peccato, sed deberet ad alium remittere; nec illa
              deberet ei confiteri, sed deberet licentiam petere ad alium eundi, vel ad superiorem
              recurrere, si ille licentiam denegaret, tum propter periculum, tum quia est minor
              verecundia. Si tamen absolveret, absolutum esset. Quod enim Augustinus dicit, quod non
              debet esse in eodem crimine, intelligendum est secundum congruitatem, non secundum
              necessitatem sacramenti.</p>
            <p xml:id="ta-l4d19q1-d1e528">Ad secundum dicendum, quod poenitentia ab omnibus defectibus culpae liberat, non
              autem ab omnibus defectibus poenae: quia adhuc post peractam poenitentiam de homicidio
              aliquis remanet irregularis. Unde sacerdos potest de crimine absolvere, et pro poena
              amovenda ad superiorem remittere, nisi in excommunicatione, quia absolutio ab ipsa
              debet praecedere absolutionem a peccato: quia quamdiu aliquis est excommunicatus, non
              potest recipere aliquod Ecclesiae sacramentum.</p>
            <p xml:id="ta-l4d19q1-d1e531">Ad tertium dicendum, quod ratio illa procedit quantum ad ea in quibus sibi superiores
              potestates jurisdictionem reservant.</p>

          </div>
          <div xml:id="ta-l4d19q1-Dd1e535">
            <head xml:id="ta-l4d19q1-Hd1e537">Quaestiuncula 3</head>
            <p xml:id="ta-l4d19q1-d1e540">Ad tertiam quaestionem dicendum, quod potestas clavium, quantum est de se, extendit
              se ad omnes, ut dictum est; sed quod in aliquem sacerdos non possit potestate clavium
              uti, contingit ex hoc quod ejus potestas est ad aliquos specialiter limitata. Unde
              ille qui limitavit, potest extendere in quem voluerit: et propter hoc etiam potest
              sibi dare potestatem in seipsum, quamvis ipse in seipsum uti clavium potestate non
              possit: quia potestas clavium requirit pro materia aliquod subjectum, et ita alium:
              sibi ipsi enim aliquis subjectus esse non potest.</p>
            <p xml:id="ta-l4d19q1-d1e543">Ad primum ergo dicendum, quod quamvis episcopus, quem simplex sacerdos absolvit, sit
              superior eo simpliciter, tamen est inferior eo, inquantum se ei ut peccatorem
              sacerdoti subjecit.</p>
            <p xml:id="ta-l4d19q1-d1e546">Ad secundum dicendum, quod in Angelis non potest accidere aliquis defectus, ratione
              cujus inferioribus suis superiores subdantur, sicut accidit in hominibus; et ideo non
              est simile.</p>
            <p xml:id="ta-l4d19q1-d1e549">Ad tertium dicendum, quod judicium exterius est secundum homines: sed judicium
              confessionis est quo ad Deum, apud quem redditur aliquis minor ex hoc quod peccat, non
              autem apud hominum praelationes; et ideo in exteriori judicio sicut nullus in seipsum
              sententiam dare potest excommunicationis, ita nec alteri committere, nec se
              excommunicare; sed in foro conscientiae potest alteri committere suam absolutionem,
              qua ipse uti non possit. Vel dicendum, quod absolutio in foro confessionis est
              principaliter potestas clavium, et ex consequenti respicit jurisdictionem; sed
              excommunicatio respicit totaliter jurisdictionem. Quantum autem ad potestatem ordinis
              omnes sunt aequales, non autem quantum ad jurisdictionem; et ideo non est simile.</p>
          </div>
        </div>
      </div>
    </body>
  </text>
</TEI>