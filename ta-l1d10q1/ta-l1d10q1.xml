<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 10, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 10, Quaestio 1</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
























































































































































































































































































































































































































































































































































































































































































































































































































































































































































































































































































































































































































































































































































































































































































































































































































      <div xml:id="starts-on"> </div>
    </front>
    <body>
      <div xml:id="ta-l1d10q1">
        <head xml:id="ta-l1d10q1-Hd1e3490">Quaestio 1</head>
        <head xml:id="ta-l1d10q1-Hd1e3493">Distinctio 10</head>
        <div xml:id="ta-l1d10q1-Dd1e3496">
          <head xml:id="ta-l1d10q1-Hd1e3498">Prooemium</head>
          <p xml:id="ta-l1d10q1-d1e3501">Postquam determinavit <name ref="#Lombard">Magister</name> de generatione filii a
            patre, hic determinat de processione spiritus sancti ab utroque; et dividitur in partes
            duas: in prima determinat de processione ejus aeterna; in secunda de temporali, 14
            dist.: <quote xml:id="ta-l1d10q1-Qd1e3506">praeterea diligenter annotandum est, quod gemina est processio spiritus
              sancti</quote>. Prima in tres: in prima determinat processionis modum; in secunda
            processionis principium, 11 dist.: <quote xml:id="ta-l1d10q1-Qd1e3509">hic dicendum est, spiritum sanctum a patre
              esse et filio</quote>; tertio differentiam processionis ad generationem, 13 distinct.:
              <quote xml:id="ta-l1d10q1-Qd1e3512">post haec considerandum est (...) cum spiritus sanctus procedat de patre, et
              sic de substantia patris, cur non dicatur esse natus, sed potius procedere</quote>.
            Prima in duas: in prima ostendit processionis modum; in secunda ex modo procedendi
            concludit proprium procedentis nomen, ibi: <quote xml:id="ta-l1d10q1-Qd1e3515">hic notandum est, quod sicut spiritus
              sanctus in Trinitate specialiter dicitur caritas (...) ita et nomen tenet proprie quod
              patri et filio communiter quodammodo congruit</quote>. Prima in duas: in prima
            ostendit per auctoritatem canonis, quod spiritus sanctus procedit ut amor; in secunda
            ostendit idem per auctoritates sanctorum, ibi: <quote xml:id="ta-l1d10q1-Qd1e3519">nunc vero quod incepimus,
              ostendere curemus</quote>. Circa primum tria facit: primo, secundum verba Augustini,
            appropriat amorem de Deo dictum 1 Joan. 4, 16: <quote xml:id="ta-l1d10q1-Qd1e3522">Deus caritas est</quote>, spiritui
            sancto; secundo ponit appropriationis similitudinem, ibi: <quote xml:id="ta-l1d10q1-Qd1e3525">pluribus enim exemplis
              doceri potest, multa rerum vocabula et universaliter poni, et proprie quibusdam rebus
              adhiberi</quote>; tertio inducit appropriationis auctoritatem, ibi: <quote xml:id="ta-l1d10q1-Qd1e3528">sed Dei
              verbum, idest unigenitus Dei filius, aperte dictum est Dei sapientia</quote>. Ad
            intellectum hujus partis quinque quaeruntur: 1 utrum spiritus sanctus procedat ut amor;
            2 utrum sit amor quem pater habet in filium, et e contrario; 3 utrum sit nexus vel unio
            patris et filii; 4 utrum ex processione sua possit dici proprie spiritus sanctus; 5 de
            numero personarum.</p>
        </div>
        <div xml:id="ta-l1d10q1-Dd1e3533" type="articulus">
          <head xml:id="ta-l1d10q1-Hd1e3535">Articulus 1</head>

          <head xml:id="ta-l1d10q1-Hd1e3538" type="question-title">Utrum spiritus sanctus procedat ut amor</head>

          <p xml:id="ta-l1d10q1-d1e3541">Ad primum sic proceditur. Videtur quod spiritus sanctus non procedat ut amor. Quia
            spiritus sanctus procedit ut persona in se subsistens. Amor autem non significat aliquid
            per modum subsistentis; immo per modum inhaerentis formae, vel passionis. Ergo et
            cetera.</p>
          <p xml:id="ta-l1d10q1-d1e3544">Praeterea, nunquam natura communicatur nisi per actum naturae. Sed amor non significat
            actum naturae, sed magis voluntatis. Ergo cum per processionem spiritus sancti
            communicetur tota divina natura personae procedenti, videtur quod spiritus sanctus non
            procedat ut amor.</p>
          <p xml:id="ta-l1d10q1-d1e3547">Praeterea, non est idem modus processionis creaturae et personae divinae. Sed creaturae
            procedunt a Deo per actum voluntatis, cujus opus est creatio, secundum Damascenum. Ergo
            nulla persona divina procedit per modum amoris, qui est actus voluntatis.</p>
          <p xml:id="ta-l1d10q1-d1e3551">Item, modus processionis personae est proprius personae procedenti, quia per
            processionem distinguitur una persona ab alia. Sed amor est commune tribus personis, ut
            dicitur in littera. Ergo nulla persona ut amor procedit.</p>
          <p xml:id="ta-l1d10q1-d1e3554">Praeterea, non est idem appropriatum et proprium, quia appropriatum sumitur juxta
            rationem proprii: unde sapientia, quae appropriatur filio, nulli personae propria est.
            Sed amor, ut dicitur in littera, est appropriatum spiritui sancto. Ergo non est proprius
            modus suae processionis ut procedat ut amor.</p>
          <p xml:id="ta-l1d10q1-d1e3557">Contra, imago creata, quae est in anima, repraesentat Trinitatem in creatura. Sed in
            imagine creata procedit aliquid per modum notitiae, et aliquid per modum amoris. Cum
            igitur in Trinitate increata procedat filius per modum notitiae, erit alia persona
            procedens per modum amoris.</p>
          <p xml:id="ta-l1d10q1-d1e3560">Item, cognitio perfecta non est, nisi adjungatur voluntas. Sed sicut se habet
            intellectus ad voluntatem, ita et verbum ad amorem. Ergo verbum non erit perfectum sine
            amore. Sed verbum Dei perfectum est. Ergo et associatur sibi amor perfectus; et hic est
            spiritus sanctus.</p>
          <p xml:id="ta-l1d10q1-d1e3563">Respondeo dicendum, quod in processione creaturarum duo est considerare ex parte ipsius
            creatoris: scilicet naturam ex cujus plenitudine et perfectione omnis creaturae
            perfectio et efficitur et exemplatur, ut supra dictum est, dist. 2, qu. unic., art. 2,
            et voluntatem, ex cujus liberalitate, non naturae necessitate, haec omnia creaturae
            conferuntur. Supposita autem, secundum fidem nostram, processione divinarum personarum
            in unitate essentiae, ad cujus probationem ratio sufficiens non invenitur, oportet
            processionem personarum, quae perfecta est, esse rationem et causam processionis
            creaturae. Unde sicut processionem creaturarum naturae divinae perfectionem imperfecte
            repraesentantium reducimus in perfectam imaginem, divinam perfectionem plenissime
            continentem, scilicet filium, tamquam in principium, et quasi naturalis processionis
            creaturarum a Deo, secundum scilicet imitationem naturae, exemplar et rationem; ita
            oportet quod, inquantum processio creaturae est ex liberalitate divinae voluntatis,
            reducatur in unum principium, quod sit quasi ratio totius liberalis collationis. Haec
            autem est amor, sub cujus ratione omnia a voluntate conferuntur; et ideo oportet aliquam
            personam esse in divinis procedentem per modum amoris, et haec est spiritus sanctus. Et
            inde est quod quidam philosophi totius naturae principium amorem posuerunt.</p>
          <p xml:id="ta-l1d10q1-d1e3566">Ad primum ergo dicendum, quod licet amor, inquantum amor, non dicat quid perfectum et
            subsistens; tamen inquantum est Dei amor, a quo omnis imperfectio removetur, habet quod
            sit perfectum quid et subsistens; et simile est de verbo.</p>
          <p xml:id="ta-l1d10q1-d1e3570">Ad secundum dicendum, quod sicut per primum processum naturae communicatur tota natura
            divina, cum sit perfectus; ita et per primum processum voluntatis, qui est ratio omnis
            processionis voluntariae a Deo, communicatur tota voluntas; et quia in Deo idem est
            voluntas et natura, nec tota voluntas, quae infinita est, posset esse nisi in natura
            infinita; et non nisi boni infiniti, quasi objecti aequantis infinitam voluntatem (unde
            nec amor, qui est ratio voluntatis, potest esse nisi infinitus); ideo oportet etiam
            communicari naturam. Unde amor, quamvis non dicat communicationem naturae inquantum est
            amor, dicit tamen inquantum est amor Dei et primus processus divinae voluntatis.</p>
          <p xml:id="ta-l1d10q1-d1e3573">Ad tertium dicendum, quod creatura procedit a voluntate sicut res operata per
            voluntatem; sed spiritus sanctus sicut ratio cujuslibet operis voluntatis, sicut etiam
            filius producitur ut ars omnium eorum quae per intellectum divinum constituta sunt.</p>
          <p xml:id="ta-l1d10q1-d1e3576">Ad quartum dicendum, quod amor in divinis tripliciter sumitur. Quandoque enim sumitur
            essentialiter, quandoque personaliter, quandoque notionaliter. Quando sumitur
            essentialiter, non dicit aliquam processionem vel relationem realem, sed tantum
            rationis, sicut etiam cum de Deo dicimus intelligens et intellectum: eadem enim persona
            potest esse intelligens et intellecta. Quando autem dicitur personaliter, tunc
            importatur processio et relatio realis, et significatur ipsa persona, sive res
            procedens, sicut amor est quoddam procedens. Quando autem dicitur notionaliter,
            significat ipsam rationem processionis personae: quia amor non tantum est procedens, sed
            etiam dicit rationem sub qua alia procedunt. Secundum ergo quod est essentiale, est
            commune tribus, sed appropriatur spiritui sancto; ut cum dicitur, <quote xml:id="ta-l1d10q1-Qd1e3578">Deus caritas
              est</quote>, 1 Joan. 4, 16; secundum autem quod est personale, est proprium spiritus
            sancti; et dicitur, quod spiritus sanctus procedit ut amor. Secundum autem quod est
            notionale, est quaedam relatio vel notio communis patri et filio, quae etiam dicitur
            communis spiratio; et hoc modo significatur amor in hoc verbo diligunt: cum dicitur,
            pater et filius diligunt se spiritu sancto.</p>
          <p xml:id="ta-l1d10q1-d1e3582">Ad quintum dicendum, quod amor, secundum quod est proprium, non est appropriatum.
            Sapientia autem ita est appropriata quod nunquam potest esse proprium. Et ratio hujus
            est, quia sapientia non significatur per modum alicujus exeuntis ab aliquo, sed per
            modum quiescentis in subjecto; et ideo semper est essentialis, et nunquam personalis.
            Sed amor significatur per modum exitus; nihilominus tamen significat aliquid absolutum.
            Exitus autem ille potest intelligi ut realis, vel secundum rationem tantum. Ex parte
            ergo qua significat aliquid absolutum, est essentiale; et tunc relatio, vel exitus
            importatus, erit rationis tantum, sicut cum dicitur idem eidem idem. Quando autem ille
            exitus significatur non tantum ut rationis, sed ut realis, tunc amorem significat
            personalem.</p>
        </div>
        <div xml:id="ta-l1d10q1-Dd1e3586" type="articulus">
          <head xml:id="ta-l1d10q1-Hd1e3588">Articulus 2</head>

          <head xml:id="ta-l1d10q1-Hd1e3591" type="question-title">Utrum spiritus sanctus sit amor quem habet pater in
            filium</head>

          <p xml:id="ta-l1d10q1-d1e3594">Ad secundum sic proceditur. Videtur quod spiritus sanctus non sit amor quem pater habet
            in filium vel e contrario. Quidquid enim procedit in aliud tendens, non procedit ut per
            se subsistens. Sed spiritus sanctus procedit ut persona subsistens per se. Ergo non
            procedit in filium.</p>
          <p xml:id="ta-l1d10q1-d1e3597">Item, quod procedit in aliquid, recipitur in illo, nisi sit ex defectu recipientis. Sed
            in filio non est aliquis defectus. Si ergo spiritus sanctus procedit a patre ut in
            filium, filius recipit spiritum sanctum. Sed quidquid filius recipit a patre, recipit
            per generationem. Ergo processio per quam spiritus sanctus procedit a patre in filium,
            est generatio, vel etiam prius secundum rationem, sicut quod includitur in illa.</p>
          <p xml:id="ta-l1d10q1-d1e3600">Praeterea, etsi filius aliquid accipiat a patre, tamen pater nihil accipit a filio.
            Ergo cum illud in quod est aliquid, se habeat in ratione recipientis, nullo modo poterit
            dici spiritus sanctus amor quem habet filius in patrem.</p>
          <p xml:id="ta-l1d10q1-d1e3604">Contra, omnis amor procedit ab amante in amatum. Sed spiritus sanctus est amor, ut
            supra dictum est, art. anteced. in Resp. ad 4. Ergo videtur, cum pater amet filium et e
            contrario, quod spiritus sanctus sit amor patris in filium et e contrario.</p>
          <p xml:id="ta-l1d10q1-d1e3607">Praeterea, hoc videtur per auctoritatem Hieronymi in littera.</p>
          <p xml:id="ta-l1d10q1-d1e3610">Respondeo dicendum, quod in processione spiritus sancti est considerare duo: scilicet
            processionem ipsam, et modum procedendi. Et quia spiritus sanctus procedit ut res
            distincta et per se existens, non habet ex processione sua, inquantum processio est,
            quod sit a patre in filium, vel e contrario; sed quod sit in se subsistens. Si autem
            consideretur modus processionis quia procedit ut amor, ut dictum est, art. praec., ad 2,
            cum amatum secundum rationem intelligendi sit id in quod terminatur amor, et amans a quo
            exit amor: cum pater amet filium, potest dici amor patris in filium; et cum filius amet
            patrem, amor filii in patrem.</p>
          <p xml:id="ta-l1d10q1-d1e3613">Et per hoc patet solutio ad primum. Quia spiritus sanctus non habet ut sit amor unius
            personae in aliam ex hoc quod est persona procedens, sed ex hoc quod procedit ut
            amor.</p>
          <p xml:id="ta-l1d10q1-d1e3616">Ad secundum dicendum, quod cum dicitur filius amari a patre, non praedicatur secundum
            rem quod filius aliquid a patre accipiat, sed quod terminetur in ipsum actus amoris; et
            ideo hoc quod dicitur esse spiritus sanctus amor patris in filium, non pertinet ad
            generationem, sed ad spiritus sancti processionem.</p>
          <p xml:id="ta-l1d10q1-d1e3619">Et per hoc patet solutio ad tertium. Quia sicut cum dicitur, quod pater habet amorem in
            seipsum, non significatur ibi aliqua terminatio vel acceptio secundum rem, sed tantum
            secundum modum significandi; ita etiam cum dicitur spiritus sanctus amor filii in
            patrem, non ponitur quod pater aliquid accipiat, nisi quod secundum modum significandi
            in ipsum terminatur amor filii, sicut in amatum.</p>
        </div>
        <div xml:id="ta-l1d10q1-Dd1e3624" type="articulus">
          <head xml:id="ta-l1d10q1-Hd1e3626">Articulus 3</head>

          <head xml:id="ta-l1d10q1-Hd1e3629" type="question-title">Utrum spiritus sanctus sit unio patris et filii</head>

          <p xml:id="ta-l1d10q1-d1e3632">Ad tertium sic proceditur. Videtur quod spiritus sanctus non sit nexus vel unio patris
            et filii. Quod enim est discretum et distinctum ab aliquibus, non est unitivum ipsorum.
            Sed spiritus sanctus est distinctus a patre et filio. Ergo non est unio utriusque.</p>
          <p xml:id="ta-l1d10q1-d1e3635">Praeterea, nexus vel unio habet quasi rationem medii inter ea quae uniuntur vel
            connectuntur. Sed spiritus sanctus non est media in Trinitate persona, sed tertia. Ergo
            non est unio vel nexus.</p>
          <p xml:id="ta-l1d10q1-d1e3638">Praeterea, nexus dicitur quo aliqua nectuntur. Sed sive hoc intelligatur effective,
            sive formaliter, illud quo aliqua nectuntur habet aliquam rationem principii annexam.
            Ergo cum spiritus nullo modo sit principium patris et filii, immo e contrario, non
            poterit dici nexus vel unio utriusque.</p>
          <p xml:id="ta-l1d10q1-d1e3642">Contra, Dionysius: <quote xml:id="ta-l1d10q1-Qd1e3644">amorem sive divinum sive angelicum sive intellectualem sive
              animalem sive naturalem dicamus, unitivam quamdam et concretivam accipimus
              virtutem</quote>. Sed spiritus sanctus est amor patris et filii. Ergo est unio
            ipsorum.</p>
          <p xml:id="ta-l1d10q1-d1e3648">Hoc etiam videtur ex auctoritate apostoli, Eph. 4, 3: <quote xml:id="ta-l1d10q1-Qd1e3650">soliciti servare unitatem
              spiritus in vinculo pacis</quote>; et ita amor habet rationem vinculi et nexus.</p>
          <p xml:id="ta-l1d10q1-d1e3654">Respondeo dicendum, quod amor semper ponit complacentiam amantis in amato. Quando autem
            aliquis placet sibi in aliquo, trahit se in illud et conjungit se illi quantum potest,
            ita ut illud efficiatur suum; et inde est quod amor habet rationem uniendi amantem et
            amatum. Et quia spiritus sanctus procedit ut amor, ex modo processionis habet ut sit
            unio patris et filii. Possunt enim pater et filius considerari vel inquantum conveniunt
            in essentia, et sic uniuntur in essentia; vel inquantum distinguuntur in personis, et
            sic uniuntur per consonantiam amoris: quia et si per impossibile poneretur quod non
            essent unum per essentiam, ad perfectam jucunditatem oporteret in eis intelligi unionem
            amoris.</p>
          <p xml:id="ta-l1d10q1-d1e3657">Ad primum ergo dicendum, quod ex ipsa processione spiritus sanctus habet quod procedat
            ut persona; sed ex modo processionis habet quod sit vinculum vel unio amantis et amati.
            Utrum autem pater et filius diligant se spiritu sancto, infra quaeretur, dist. 32,
            quaest. 1, art. 1 et 2.</p>
          <p xml:id="ta-l1d10q1-d1e3660">Ad secundum dicendum, quod inquantum procedit a duobus, habet quod sit tertia in
            Trinitate persona; sed ex modo procedendi, quod sit unio utriusque personae.</p>
          <p xml:id="ta-l1d10q1-d1e3663">Ad tertium dicendum, quod pater et filius dicuntur uniri spiritu sancto, non effective,
            sed quasi formaliter. Sed forma est duplex: quaedam enim manens et quiescens in his
            quorum est forma; et sic per modum formae se habet ad personas divina essentia, et sic
            uniuntur formaliter amore essentiali. Est etiam aliquid formaliter uniens, non quasi
            inhaerens, sed sicut procedens ab utroque unitorum; ac si diceremus, aliqua duo corpora
            uniri per aliquem aliquorum ab eis procedentem; et ita pater et filius uniuntur spiritu
            sancto. Unde non sequitur quod sit principium patris et filii, sed e converso. Hoc tamen
            magis discutietur, dist. 32, ut Sup., quando quaeretur, utrum pater et filius diligant
            se spiritu sancto.</p>
        </div>
        <div xml:id="ta-l1d10q1-Dd1e3667" type="articulus">
          <head xml:id="ta-l1d10q1-Hd1e3669">Articulus 4</head>

          <head xml:id="ta-l1d10q1-Hd1e3672" type="question-title">Utrum persona procedens per modum amoris, proprie dicatur
            spiritus sanctus</head>

          <p xml:id="ta-l1d10q1-d1e3675">Ad quartum sic proceditur. Videtur quod persona quae procedit ut amor, non proprie
            dicatur spiritus sanctus. Illud enim quod est commune tribus personis, non efficitur
            proprium, nisi aliquo proprio adjuncto. Sed spiritus convenit tribus personis, Joan. 4,
            24: <quote xml:id="ta-l1d10q1-Qd1e3677">spiritus est Deus</quote>. Sanctus autem quod additur, est etiam commune, et
            non proprium. Ergo videtur quod spiritus sanctus non sit proprium nomen alicujus
            personae.</p>
          <p xml:id="ta-l1d10q1-d1e3681">Praeterea, personae distinguuntur per relationem originis. Sed hujusmodi relationes,
            secundum modum intelligendi, consequuntur processiones personarum. Ergo quaelibet
            persona debet denominari secundum processionem aliquam. Sed spiritus sanctus nullam
            processionem vel processionis modum exprimit. Ergo non videtur esse nomen alicujus
            personae.</p>
          <p xml:id="ta-l1d10q1-d1e3684">Si dicas, quod dicitur spiritus sanctus, quia procedit ut amor, scilicet ad
            similitudinem ejus quod dico: duo amantes conspirant sibi in amore per osculum oris,
            unde fit respiratio: contra, secundum hoc, nomen spiritus sumeretur ex similitudine
            spiritus corporalis. Sed omne tale nomen dicitur de Deo metaphorice, et non proprie nec
            secundum prius. Cum igitur nomina personalia inveniantur in divinis proprie, et etiam
            per prius quam in creaturis, ut dicitur Ephes. 3, 15: <quote xml:id="ta-l1d10q1-Qd1e3686">ex quo omnis paternitas in
              caelis et in terra nominatur</quote>; videtur quod per istum modum nulla persona
            divina debeat nominari spiritus sanctus.</p>
          <p xml:id="ta-l1d10q1-d1e3691">Praeterea, sicut processio, quae est per modum amoris, est sancta; ita illa quae est
            per modum naturae. Ergo sicut non dicitur filius sanctus, ita non debet dici spiritus
            sanctus.</p>
          <p xml:id="ta-l1d10q1-d1e3694">In contrarium est tota Scriptura, et totus usus Ecclesiae, quae tertiam in Trinitate
            personam sic nominat.</p>
          <p xml:id="ta-l1d10q1-d1e3697">Respondeo dicendum, quod spiritus est nomen positum ad significandum subtilitatem
            alicujus naturae; unde dicitur tam de corporalibus quam de incorporeis: aer enim
            spiritus dicitur propter subtilitatem; et exinde attractio aeris et expulsio dicitur
            inspiratio et respiratio; et exinde ventus etiam dicitur spiritus; et exinde etiam
            subtilissimi vapores, per quos diffunduntur virtutes animae in partes corporis, dicuntur
            spiritus; et similiter incorporea propter suam subtilitatem dicuntur spiritus; sicut
            dicimus spiritum Deum, et Angelum, et animam. Et inde est etiam quod dicimus duos
            homines amantes se, et concordes, esse unius spiritus vel conspiratos; sicut etiam
            dicimus eos esse unum cor et unam animam; sicut dicitur Eth. 9: <quote xml:id="ta-l1d10q1-Qd1e3699">proprium amicorum
              est, unam animam in duobus corporibus esse</quote>. Subtilitas autem dicitur per
            remotionem a materialitate; unde ea quae habent multum de materia vocamus grossa, sicut
            terram; et ea quae minus, subtilia, sicut aerem et ignem. Unde cum removeri a materia
            magis sit in incorporeis, et maxime in Deo, spiritualitas secundum rationem
            significationis suae per prius invenitur in Deo, et magis in incorporeis quam in
            corporalibus; quamvis forte secundum impositionem nominis spiritualitas magis se teneat
            ad corporalia, eo quod nobis qui nomina imposuimus, eorum subtilitas magis est
            manifesta. Secundum hoc igitur dico, quod spiritus, inquantum nominat subtilitatem
            naturae, commune est tribus personis; sed duplici ratione nominatur spiritus sanctus a
            spiritualitate. Una et praecipua est, ut credo, quia per ipsum et dona ipsius in
            participationem divinae spiritualitatis trahimur, inquantum a temporalibus removemur.
            Unde contemptores temporalium spirituales dicuntur: et hoc convenit sibi inquantum
            procedit ut amor, qui habet rationem primi doni in quo omnia dona donantur. Alia ratio
            est quia est amor patris in filium, quo se diligunt; et amantem et amatum dicimus in
            spiritu uniri.</p>
          <p xml:id="ta-l1d10q1-d1e3703">Ad primum ergo dicendum, quod hoc quod dico, spiritus sanctus, potest dupliciter
            considerari: vel quantum ad virtutem vocabulorum, et sic convenit toti Trinitati prout
            sumitur in virtute duarum dictionum; vel quantum ad impositionem Ecclesiae, per quam hoc
            impositum est ad significandum unam personam, quasi circumlocutio unius nominis, propter
            defectum vocabulorum, quia linguae nostrae deficiunt a narratione Dei; et sic proprie
            convenit spiritui sancto. Et rationem convenientiae assignat Augustinus in littera. Quia
            enim est communitas patris et filii, decet ut communi nomine nominetur.</p>
          <p xml:id="ta-l1d10q1-d1e3706">Ad secundum dicendum, quod ex ratione suae processionis spiritus sanctus procedit ut
            amor; et inquantum est amor, convenit sibi quod nominetur per spiritualitatem, ut dictum
            est, in corp. art., et sic aliquo modo nomen spiritus sancti quemdam modum processionis
            exprimit, quia amoris.</p>
          <p xml:id="ta-l1d10q1-d1e3709">Ad tertium dicendum, quod spiritus per prius dicitur de divinis quam de corporeis,
            sicut praedictum est, loc. cit., et ideo objectio illa non tenet; nec credo ab illa
            similitudine spiritum sanctum vocari.</p>
          <p xml:id="ta-l1d10q1-d1e3713">Ad quartum dicendum, quod, sicut dicit Dionysius, <quote xml:id="ta-l1d10q1-Qd1e3715">sanctitas est ab omni
              immunditia libera et perfecta et immaculata munditia</quote>; et ideo convenienter
            sanctitas spiritualitati adjungitur, quae etiam a materialitate separationem dicit, ut
            sic per spiritualitatem designetur separatio a materia, et per sanctitatem a
            materialibus defectibus. Vel dicendum, quod natura semper eodem modo operatur; et ideo
            in opere naturae non est invenire rectum et non rectum, sicut in opere voluntatis. Et
            ideo convenienter sanctitas, quae rectitudinem voluntatis importat, adjungitur
            processioni amoris, et non generationi, quae est opus naturae.</p>
        </div>
        <div xml:id="ta-l1d10q1-Dd1e3720" type="articulus">
          <head xml:id="ta-l1d10q1-Hd1e3722">Articulus 5</head>

          <head xml:id="ta-l1d10q1-Hd1e3725" type="question-title">Utrum tantum tres personae sint in divinis</head>

          <p xml:id="ta-l1d10q1-d1e3728">Ad quintum sic proceditur. Videtur quod non sint tantum tres personae in divinis. In
            divinis enim non plus distat voluntas et natura, quam intellectus. Sed alia persona est
            procedens per modum voluntatis vel amoris, ab illa quae procedit per modum naturae vel
            generationis. Ergo adhuc debet esse alia quae procedat per modum intellectus.</p>
          <p xml:id="ta-l1d10q1-d1e3731">Praeterea, sicut pater diligit filium, ita etiam diligit spiritum sanctum. Sed amor quo
            pater diligit filium, est una persona. Ergo et amor quo diligit spiritum sanctum, est
            una persona, et ita sunt plures quam tres.</p>
          <p xml:id="ta-l1d10q1-d1e3734">Item, sicut est perfecta bonitas et liberalitas in patre et filio, ita et in spiritu
            sancto. Sed propter summam bonitatem et liberalitatem convenit patri quod naturam suam
            communicet alii, quia bonum est communicativum sui. Ergo eadem ratione spiritus sanctus
            communicabit naturam suam perfecta communicatione. Sed non perfecte communicat
            creaturae. Ergo communicabit alii divinae personae.</p>
          <p xml:id="ta-l1d10q1-d1e3738">Item, in Deo non tantum est natura et voluntas, sed plura alia attributa, quorum
            unumquodque habet rationem principii. Sed voluntati et naturae respondet aliqua
            processio, inquantum habent rationem principii. Ergo etiam et aliis attributis
            respondebunt aliae processiones, secundum quas multiplicabuntur personae multo plures
            quam tres.</p>
          <p xml:id="ta-l1d10q1-d1e3741">Sed contra, videtur quod sint tantum duae. Personae enim non distinguuntur nisi
            secundum relationes originis. Sed relatio originis est secundum quam aliquis est ab
            alio. Ergo videtur quod sit tantum una persona, quae sit ens ab alia, et reliqua a qua
            est alius. Ergo sunt tantum duae personae.</p>
          <p xml:id="ta-l1d10q1-d1e3744">Respondeo dicendum, quod non sunt nisi tres personae in divinis. Et ratio hujus est,
            quia in divinis propter essentiae simplicitatem non potest esse distinctio secundum
            aliquod absolutum, sed secundum relationem, et tantum secundum relationem originis, ut
            infra probabitur, dist. 26, quaest. 2, art. 2. Item, relatio originis non potest
            constituere personam, si significet in communi; sed oportet quod significet aliquid
            proprium et determinatum. Habet enim se loco differentiae constitutivae respectu
            personae, quam oportet esse propriam. Item, quia persona est nomen dignitatis, oportet
            quod illa relatio sit ad dignitatem pertinens. Sic ergo oportet tria considerare in
            constituentibus personas, scilicet quod sit relatio originis, quod sit propria, quod sit
            ad dignitatem pertinens. Relatio autem originis in communi importatur in his duobus, qui
            ab alio, et a quo alius. Hoc etiam quod dico, a quo alius, est quidem ad dignitatem
            pertinens, sed commune est. Unde oportet, ad hoc quod constituat personam, quod
            determinetur per specialem modum originis. In divinis autem non potest esse nisi duplex
            modus originis, secundum quod omne agens dividitur in agens a natura et agens a
            voluntate: et istae actiones inventae in creaturis, ut supra dictum est, dist. 4,
            quaest. 1, art. 1, reducuntur, ut in causam et exemplar, in duas processiones in
            divinis, quarum una est per modum naturae et vocatur generatio, et alia per modum
            voluntatis et vocatur spiratio, ut supra dictum est, loc. cit. Oportet igitur ita
            specificare, a quo alius per generationem, a quo alius per spirationem. Haec autem duo
            non habent repugnantiam: quia idem potest esse principium plurium diversis modis. Unde
            ex hoc non constituentur duae personae, sed una tantum; quia nihil habet virtutem
            distinguendi, nisi quod habet aliquam rationem oppositionis. Sic igitur habemus unam
            personam, a qua est aliquis per generationem et spirationem, sicut pater. Si autem
            accipiamus aliud, scilicet, qui est ab alio, quamvis importet relationem originis, tamen
            non sufficit ad constituendam personam: tum quia commune est, tum quia nihil dignitatis
            importat. Esse enim ab alio potest aliquid vel nobili vel ignobili modo. Unde oportet ad
            hoc quod constituatur persona, quod determinetur per specialem modum ad dignitatem
            pertinentem; et isti sunt tantum duo in divinis, et ideo oportebit ita dicere: qui est
            ab alio per generationem, et qui est ab alio per spirationem. Ista autem duo non possunt
            uni convenire, quia una res habet tantum unum modum quo oritur ex alio. Non enim idem in
            specie est a natura et ab arte, nec per putrefactionem et seminationem. Et ideo erit una
            persona quae est ab alia per generationem, et hic est filius; et alia quae est ab alia
            per spirationem, et hic est spiritus sanctus. Et cum istae relationes non possint
            multiplicari secundum numerum, ita quod remaneat unitas in specie, eo quod non est ibi
            aliqua divisio materialis, oportet quod sint tantum tres personae.</p>
          <p xml:id="ta-l1d10q1-d1e3747">Ad primum igitur dicendum, quod processio intellectus et naturae habent quamdam
            similitudinem per quam distinguuntur a processione per modum voluntatis. Quod autem
            procedit per modum naturae, procedit ut ab uno, si illud perfectum sit; et similiter
            quod procedit per modum intellectus; non enim plures homines habent unam conceptionem in
            numero. Et ita filio, qui est tantum ab uno, scilicet a patre, attribuitur uterque
            modus; procedit enim per modum naturae ut filius, et per modum intellectus ut verbum.
            Sed voluntas tendit in alium, et potest esse reciprocatio, ut ex duobus una voluntatis
            procedat conformitas, quae est unio utriusque. Et ideo procedere per modum voluntatis
            convenit spiritui sancto, qui procedit a duobus, uniens eos, inquantum sunt distinctae
            personae. Inquantum enim sunt una essentia, uniuntur per essentiam; et secundum hoc est
            inter eos amor essentialis.</p>
          <p xml:id="ta-l1d10q1-d1e3750">Ad secundum dicendum, quod, sicut est in inferioribus, quod non alio actu potentia
            fertur in objectum et in actum suum, eodem enim actu intellectus intelligit se et
            intelligit se intelligere; ita etiam cum spiritus sanctus procedat ut amor quo pater
            amat filium, non oportet quod sit alius amor quo amet illum amorem; et praecipue cum
            ille amor non differat ab isto nisi secundum numerum, et non secundum rationem. Et talis
            diversitas in divinis non potest esse, ut supra, dist. 9, quaest. 1, art. 1, probatum
            est.</p>
          <p xml:id="ta-l1d10q1-d1e3753">Ad tertium dicendum, quod liberalitas et bonitas sunt essentialia; essentialia autem
            non sunt principia actuum notionalium, nisi secundum quod ipsa essentia est idem re quod
            proprietas vel notio, ut supra, dist. 2, quaest. unica, art. 3, dictum est. Unde bonitas
            vel liberalitas in patre, non est principium generationis, nisi inquantum bonitas est
            sua paternitas; in filio autem bonitas non est paternitas sed filiatio. Unde eadem
            bonitate et liberalitate pater generat, et filius generatur, et pater spirat, et
            spiritus sanctus spiratur. Unde secundum Augustinum, cum dico, <quote xml:id="ta-l1d10q1-Qd1e3755">de quo
            est</quote>, est quaestio originis et non aequalitatis; sed cum quaeritur, qualis vel
            quantus. Et ideo per hoc quod spiritus sanctus non producit aliam personam, non est
            minoris liberalitatis vel bonitatis.</p>
          <p xml:id="ta-l1d10q1-d1e3760">Ad quartum dicendum, quod omnia attributa divina sunt principium productionis per modum
            efficientis exemplaris; sicut bonitatem omnia bona imitantur, et essentiam omnia entia,
            et sic de aliis. Unde omnis illa processio est per modum naturae; et ideo non oportet
            esse plures modos processionis in divinis.</p>
          <p xml:id="ta-l1d10q1-d1e3763">Ad ultimum patet solutio per ea quae dicta sunt, in corp. art.</p>
        </div>
        <div xml:id="ta-l1d10q1-Dd1e3767">
          <head xml:id="ta-l1d10q1-Hd1e3769">Expositio textus</head>
          <p xml:id="ta-l1d10q1-d1e3772"><quote xml:id="ta-l1d10q1-Qd1e3773">Spiritus sanctus amor est, sive caritas, sive dilectio patris et filii</quote>.
            Haec tria se habent ex additione ad invicem. Amor enim dicit simplicem inclinationem
            affectus in amatum. Unde etiam quandoque passionem dicit, secundum quod est in parte
            sensitiva; et sic amor etiam in irrationabilibus invenitur. Dilectio autem praesupponit
            electionem, sicut ipsum nomen ostendit; unde tantum rationabilium est. Sed caritas ponit
            quamdam vehementiam dilectionis, inquantum dilectum sub inaestimabili pretio habetur,
            secundum quod res multi pretii carae dicuntur. <quote xml:id="ta-l1d10q1-Qd1e3776">Sive enim sit unitas amborum, sive
              sanctitas, sive caritas, manifestum est quod non aliquis duorum est quo uterque
              conjungitur</quote>. Unitas dicitur, inquantum est nexus patris et filii, ut dictum
            est in hac dist., art. 3, sed sanctitas dicitur, inquantum procedit processione
            voluntatis, in qua consistit tota sanctitas.</p>
        </div>
      </div>
    </body>
  </text>
</TEI>