<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum III, Distinctio 16, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum III, Distinctio 16, Quaestio 1</title>
          <date when="2016-03-12">March 12, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-12">March 12, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="59vb"/>
      </div>
    </front>
    <body>
      <div xml:id="ta-l3d16q1">
        <head xml:id="ta-l3d16q1-Hd1e97">Librum III, Distinctio 16, Quaestio 1</head>
        <div xml:id="ta-l3d16q1-Dd1e100">
          <head xml:id="ta-l3d16q1-Hd1e102">Prooemium</head>
          <p xml:id="ta-l3d16q1-d1e105">Postquam determinavit <name ref="#Lombard">Magister</name> de defectibus quos Christus
            cum natura assumpsit, hic inquirit per quem modum illi defectus fuerunt in Christo,
            utrum scilicet in Christo fuerit necessitas patiendi vel moriendi; et dividitur in duas
            partes: primo determinat quaestionem, ostendens quod Christus necessitatem moriendi
            assumpsit. Et quia necessitas moriendi ad secundum statum pertinet, ideo gratia hujus,
            secundo ostendit quod Christus de singulis statibus aliquid accepit, ibi: <quote xml:id="ta-l3d16q1-Qd1e110">et est
              hic notandum</quote>. Circa primum tria facit: primo ponit dubitationem; secundo
            solvit, ibi: <quote xml:id="ta-l3d16q1-Qd1e113">ad quod dici potest</quote>; tertio solutionem confirmat, ibi:
              <quote xml:id="ta-l3d16q1-Qd1e116">unde super epistolam ad Hebraeos auctoritas dicit</quote> et cetera. Hic oritur
            duplex quaestio: primo de necessitate moriendi, quam Christus ex secundo statu
            assumpsit. Secundo de his quae Christus habuit de ultimo statu. De immunitate enim
            peccati, et de plenitudine gratiae, quae ad alios status pertinet, supra dictum est.
            Circa primum quaeruntur tria: 1 utrum necessitas moriendi sit tantum ex peccato, vel
            etiam ex natura; 2 utrum in Christo fuerit necessitas moriendi; 3 utrum illa necessitas
            fuerit sub voluntate humana.</p>
        </div>
        <div xml:id="ta-l3d16q1-Dd1e121" type="articulus">
          <head xml:id="ta-l3d16q1-Hd1e123">Articulus 1</head>
          <head xml:id="ta-l3d16q1-Hd1e126" type="questionTitle">Utrum necessitas moriendi tantum sit homini ex peccato</head>
          <p xml:id="ta-l3d16q1-d1e129">Ad primum sic proceditur. Videtur quod necessitas moriendi sit tantum homini ex
            peccato. <ref xml:id="ta-l3d16q1-Rd1e131"><title ref="#rom">Rom.</title> 8, 10:</ref>
            <quote xml:id="ta-l3d16q1-Qd1e136" source="http://scta.info/resource/rom8_10">corpus quidem mortuum est propter peccatum</quote>, id est
            necessitati mortis addictum. Ergo.</p>
          <p xml:id="ta-l3d16q1-d1e140">Praeterea, in humana natura est mors consecuta culpam; <ref xml:id="ta-l3d16q1-Rd1e142"><title ana="#rom">Rom.</title> 5, 12:</ref> 
            <quote xml:id="ta-l3d16q1-Qd1e147" source="http://scta.info/resource/rom5_12">per peccatum
              mors</quote>. Sed necessitas peccati inducta est homini per peccatum tantum. Ergo et
            necessitas moriendi.</p>
          <p xml:id="ta-l3d16q1-d1e151">Praeterea, materia debet esse secundum naturam proportionata formae. Sed forma corporis
            humani, anima scilicet rationalis, est incorruptibilis. Ergo et ipsum corpus humanum:
            ergo necessitas moriendi non est ex natura, sed ex peccato.</p>
          <p xml:id="ta-l3d16q1-d1e155">Praeterea, corpus humanum maxime ad aequalitatem commixtionis pervenit, sicut
            philosophi tradunt. Sed ubi est aequalitas commixtionis, unum contrarium, cum non
            praedominetur alteri, non potest agere ad corruptionem mixti. Ergo corpus hominis per
            naturam est incorruptibile; et sic idem quod prius.</p>
          <p xml:id="ta-l3d16q1-d1e158">Praeterea, poena non est inducta nisi propter peccatum. Sed mors et necessitas moriendi
            quaedam poena est: quia omne terribile poenale est, finis autem terribilium mors, ut
            dicitur in 3 Ethic. Ergo sunt tantum ex peccato.</p>
          <p xml:id="ta-l3d16q1-d1e161">Sed contra, omne compositum ex contrariis est secundum naturam necessitatem habens ad
            corruptionem. Sed corpus humanum est hujusmodi. Ergo ex natura habet necessitatem
            moriendi.</p>
          <p xml:id="ta-l3d16q1-d1e164">Praeterea, sicut probatur in 1 Cael. et Mun., generabile naturaliter est corruptibile,
            et corruptionis necessitatem habens. Sed corpus humanum est generatum per naturam. Ergo
            naturaliter est necessitatem corruptionis habens.</p>
          <p xml:id="ta-l3d16q1-d1e167">Praeterea, elementa quae sunt in corpore humano, sunt ejusdem speciei cum aliis
            elementorum partibus. Sed elementa in commixtionem aliorum corporum venientia, sunt de
            necessitate corruptibilia secundum naturam. Ergo et elementa quae sunt in corpore
            humano. Sed corruptis componentibus corrumpitur compositum. Ergo corpus hominis secundum
            naturam habet necessitatem moriendi.</p>
          <p xml:id="ta-l3d16q1-d1e170">Respondeo dicendum, quod necessitas moriendi partim homini est ex natura, partim ex
            peccato. Ex natura quidem, quia corpus hominis compositum est ex contrariis, quae nata
            sunt agere et pati ad invicem, ex quo accidit dissolutio compositi. Sed tamen in statu
            innocentiae donum quoddam a Deo gratis datum animae inerat, ut ipsa praeter modum
            aliarum formarum, secundum modum suum vitam indeficientem corpori largiretur, sicut ipsa
            incorruptibilis est, et non secundum modum corporis corruptibilem, quamdiu ipsa manebat
            Deo subdita, et corpus ei omnino subdebatur, nec aliqua dispositio in corpore accidere
            poterat quae vivificationem animae impediret. Sed propter peccatum istud donum ablatum
            est; et ideo relicta est humana natura, ut dicit <name ref="#Dionysius">Dionysius</name> in Eccl. Hier., in statu qui
            debetur ei ex natura suorum principiorum, secundum quod dictum est ei, Gen. 3, 19:
              <quote xml:id="ta-l3d16q1-Qd1e175">terra es, et in terram ibis</quote>. Et ideo post peccatum, necessitas moriendi
            inest homini ex peccato, sicut ex removente prohibens, quod erat gratia innocentiae; ex
            natura autem materiae, sicut ex eo quod per se necessitatem mortis inducit.</p>
          <p xml:id="ta-l3d16q1-d1e180">Ad primum ergo dicendum, quod hoc dicitur, inquantum per peccatum prohibens mortem
            remotum est.</p>
          <p xml:id="ta-l3d16q1-d1e183">Ad secundum dicendum, quod peccatum non inest homini ex aliquo principiorum naturalium,
            immo est contra naturam rationis; unde non est simile de peccato et morte, quae ex
            principio materiali consequitur.</p>
          <p xml:id="ta-l3d16q1-d1e186">Ad tertium dicendum, quod materia debet esse proportionata formae, non ut habeat
            conditiones formae, sed ut sit disposita ad recipiendum formam secundum modum suum: unde
            non oportet si anima hominis est immortalis, quod etiam corpus secundum naturam sit
            immortale.</p>
          <p xml:id="ta-l3d16q1-d1e189">Ad quartum dicendum, quod impossibile est quod complexio perveniat ad tantam
            aequalitatem, quin alterum contrariorum praedominetur: quia alias non fieret mixtio,
            nisi unum in alterum ageret dominans ad medium reducendo, altero resistente; et
            praecipue hoc oportet in corpore humano quod calor dominetur propter operationes animae,
            quae indigent calore sicut instrumento, ut dicitur in 2 de anima.</p>
          <p xml:id="ta-l3d16q1-d1e192">Ad quintum dicendum, quod mors, vel necessitas moriendi, dicitur esse poena per
            comparationem ad statum innocentiae, in quo inerat ei posse non mori. Si tamen in
            principio conditionis naturae humanae, dictum donum gratiae humanae naturae non fuisset
            collatum, necessitas quidem moriendi fuisset, sed tamquam naturalis defectus, non poena,
            ut supra probavit Magister ex verbis Augustini in praecedenti distinctione. Et ideo,
            quia philosophi illud donum non cognoverunt, dixit Seneca, quod mors est hominis natura,
            non poena.</p>
        </div>
        <div xml:id="ta-l3d16q1-Dd1e196" type="articulus">
          <head xml:id="ta-l3d16q1-Hd1e198">Articulus 2</head>
          <head xml:id="ta-l3d16q1-Hd1e201" type="questionTitle">Utrum in Christo fuit necessitas moriendi</head>

          <p xml:id="ta-l3d16q1-d1e204">Ad secundum sic proceditur. Videtur quod in Christo non fuerit necessitas moriendi.
            Necessitas enim coactionem importat. Sed quod est in potestate alicujus constitutum non
            est coactum. Cum igitur Christus de seipso dicat, <ref xml:id="ta-l3d16q1-Rd1e206"><title ref="#io">Joan.</title> 10, 18:</ref> 
            <quote xml:id="ta-l3d16q1-Qd1e211" source="http://scta.info/resource/io10_18">potestatem habeo
              ponendi animam meam</quote>; non fuit in eo, ut videtur, necessitas moriendi.</p>
          <p xml:id="ta-l3d16q1-d1e215">Praeterea, Christus mortuus est quia voluit, ut dicitur Isai. 43. Sed non fuit in eo
            necessitas volendi. Ergo nec necessitas moriendi.</p>
          <p xml:id="ta-l3d16q1-d1e218">Praeterea, necessitas moriendi venit ex peccato. Rom. 8: <quote xml:id="ta-l3d16q1-Qd1e220">corpus quidem mortuum
              est propter peccatum</quote>; Glossa: <quote xml:id="ta-l3d16q1-Qd1e223">idest, necessitati mortis
              addictum</quote>. Sed in Christo non fuit peccatum. Ergo nec necessitas moriendi.</p>
          <p xml:id="ta-l3d16q1-d1e228">Praeterea, supra dixit Magister, in praecedenti distinctione, quod Hilarius a Christo
            necessitatem dolendi removit. Sed dolorem passionis secuta est mors. Ergo nec in eo fuit
            necessitas moriendi.</p>
          <p xml:id="ta-l3d16q1-d1e231">Praeterea, potentius non de necessitate ab aliquo minus potente patitur. Sed Christus
            fuit potentior quolibet alio passionem vel mortem inducente. Ergo ipse non habuit
            necessitatem moriendi, vel patiendi.</p>
          <p xml:id="ta-l3d16q1-d1e234">Sed contra, <ref xml:id="ta-l3d16q1-Rd1e236"><title>Rom.</title> 8, 3:</ref>
            <quote xml:id="ta-l3d16q1-Qd1e241" source="http://scta.info/resource/rom8_3">Deus misit filium suum in similitudinem carnis peccati</quote>. Sed
            conditio carnis peccati est quod habeat necessitatem moriendi, quae tamen peccatum non
            est. Ergo fuit in carne Christi.</p>
          <p xml:id="ta-l3d16q1-d1e245">Praeterea, <ref xml:id="ta-l3d16q1-Rd1e247"><title ref="#hebr">Hebr.</title> 2,</ref> dicitur, quod ipse in
            passione assimilatus est fratribus, idest aliis hominibus. Sed mater, de qua Christus
            carnem sumpsit, et alii homines habent necessitatem moriendi et patiendi. Ergo etiam in
            Christo talis necessitas fuit.</p>
          <p xml:id="ta-l3d16q1-d1e253">Praeterea, necessitas moriendi vel patiendi est defectus totam humanam naturam
            consequens, nec est culpa diminutionem gratiae importans, quia est tantum ex parte
            corporis. Sed omnes tales defectus assumpsit, ut supra, dictum est. Ergo assumpsit
            necessitatem moriendi.</p>
          <p xml:id="ta-l3d16q1-d1e256">Respondeo dicendum, quod secundum philosophum, necessarium idem est quod impossibile
            non esse; unde necessitas excludit potentiam ad oppositum. Haec autem potentia ad
            oppositum excluditur triplici ratione. Primo ex hoc quod talis potentia repugnat naturae
            illius rei, sicut potentia deficiendi repugnat naturae divinae; et ideo dicimus Deum
            necessario aeternum: et haec est necessitas absoluta. Secundo excluditur ex aliquo
            impediente; et sic est necessitas coactionis. Tertio quia hoc cujus dicitur esse
            potentia, repugnat fini intento, sicut non curari repugnat ei quod est sanari: unde
            dicimus, quod non potest non curari, si debeat sanari: et haec est necessitas ex
            conditione finis. Necessitas autem patiendi vel moriendi, dupliciter potest attribui
            Christo. Quia potest removere potentiam non moriendi a natura humana; et sic vere ei
            attribuitur: quia natura humana, quantum ad statum suae passibilitatis, in quo statu
            Christus eam assumpsit, non habet potentiam non moriendi; unde in Christo quantum ad
            humanam naturam fuit necessitas moriendi. Item potest removere potentiam non moriendi a
            Christo ratione personae; et sic ei falso attribuitur, quia virtus divinitatis Christi
            repellere poterat omne inducens mortem vel passionem. Erat tamen in Christo necessitas
            patiendi, etiam ratione personae, ex conditione finis, scilicet si humanum genus
            redimendo liberare vellet; et ideo quidam dicunt Christum habuisse necessitatem
            patiendi, attendentes naturam humanam; quidam vero dicunt non habuisse talem
            necessitatem, nisi ex conditione finis, attendentes personam divinam. Sed quia mors
            inest Christo ratione humanae naturae, ideo sicut simpliciter concedimus quod Christus
            mortuus est, ita similiter concedere possumus simpliciter quod necessitatem moriendi
            habuit, non solum ex causa finali, sed etiam necessitatem absolutam, ut moreretur, etiam
            si non occideretur, ut quidam dicunt. Unde Augustinus: <quote xml:id="ta-l3d16q1-Qd1e258">si non occisus fuisset,
              naturali morte dissolutus fuisset</quote>; et idem opus redemptionis fuisset, quod per
            passionem fecit: et cum hoc necessitatem coactionis habuit quantum ad mortem violentam
            quam sustinuit.</p>
          <p xml:id="ta-l3d16q1-d1e263">Ad primum ergo dicendum, quod, sicut infra, 21 dist.; dicit <name ref="#Lombard">Magister</name>, hoc Christus
            dixit de potestate in se manentis divinitatis.</p>
          <p xml:id="ta-l3d16q1-d1e269">Ad secundum dicendum, quod cum dicitur: Christus mortuus est, quia voluit, ly quia
            potest dicere causam: et hoc vel respectu mortis absolute, et sic referendum est ad
            voluntatem divinitatis; vel respectu mortis violenter illatae, et sic potest referri ad
            voluntatem humanam, per quam voluntarie se obtulit persecutoribus. Potest etiam dicere
            concomitantiam; et sic refertur etiam ad voluntatem humanam, per quam mortem acceptavit:
            et hoc excludit necessitatem moriendi, quia hoc idem accidit in Petro, et in aliis
            sanctis.</p>
          <p xml:id="ta-l3d16q1-d1e272">Ad tertium dicendum, quod necessitas moriendi non solum venit in humanam naturam ex
            peccato, sed etiam alias potuisset esse in humana natura, ut supra dictum est: et ideo
            Christus potuit hunc defectum assumere sine peccato, et alios hujusmodi.</p>
          <p xml:id="ta-l3d16q1-d1e275">Ad quartum dicendum, quod <name ref="#Lombard">Magister</name> voluit supra excludere a
            Christo necessitatem patiendi ratione personae.</p>
          <p xml:id="ta-l3d16q1-d1e281">Ad quintum dicendum, quod corpore Christi fuit secundum quid potentior clavus et
            lancea: inquantum scilicet clavus fuit durus, quod pertinet ad potentiam naturalem; et
            caro Christi mollis, quod pertinet ad naturalem impotentiam, secundum philosophum in
            praedicamentis.</p>
        </div>
        <div xml:id="ta-l3d16q1-Dd1e285" type="articulus">
          <head xml:id="ta-l3d16q1-Hd1e287">Articulus 3</head>
          <head xml:id="ta-l3d16q1-Hd1e290" type="questionTitle">Utrum necessitas moriendi vel patiendi subsit in Christo
            voluntati humanae</head>

          <p xml:id="ta-l3d16q1-d1e293">Ad tertium sic proceditur. Videtur quod necessitas patiendi vel moriendi subfuerit in
            Christo voluntati humanae. Nihil enim sequitur ad voluntatem praecedentem, nisi quod
            voluntati subest. Sed <name ref="#JohnDamascenus">Damascenus</name> dicit in 3 Lib. de fide, quod naturalia in Christo
            sequebantur ad voluntatem. Ergo si necessitas moriendi fuit in Christo aliquo modo
            naturalis, suberat voluntati Christi.</p>
          <p xml:id="ta-l3d16q1-d1e299">Praeterea, sicut inferiores vires sunt sub ratione, ita corpus est sub anima. Sed
            inferiores vires in Christo obediebant et omnino subjiciebantur voluntati rationis. Ergo
            et corpus quantum ad omnia quae in ipso accidere poterant, subdebatur voluntati
            animae.</p>
          <p xml:id="ta-l3d16q1-d1e302">Praeterea, Avicenna dicit, quod animae alicujus spiritualis viri magis obedit materia
            quam contrariis agentibus in natura. Sed anima Christi maxime fuit spiritualis. Ergo cum
            mors in corpore ejus acciderit ex aliquo agente contrario, videtur quod voluntas ejus
            humana poterat repellere mortem in illis passionibus inductam.</p>
          <p xml:id="ta-l3d16q1-d1e306">Praeterea, ex voluntate sua humana per gratiam sanitatis, quam abundantissime habuit,
            aliis sanitatem conferebat, sicut <ref xml:id="ta-l3d16q1-Rd1e308"><title ana="#mt">Matth.</title> 8, 3,</ref> dicit leproso:  
            <quote xml:id="ta-l3d16q1-Qd1e313" source="http://scta.info/resource/mt8_3">volo;
              mundare</quote>. Sed non minus poterat in corpus proprium quam in alienum. Ergo et
            poterat secundum humanam suam voluntatem praeservare corpus a laesione et morte.</p>
          <p xml:id="ta-l3d16q1-d1e317">Praeterea, major virtus fuit in anima Christi quam in qualibet alia creatura. Sed
            aliqua virtus creaturae potest praeservare corpus a morte, sicut lignum vitae. Ergo
            multo fortius poterat hoc anima Christi.</p>
          <p xml:id="ta-l3d16q1-d1e320">Praeterea, <name ref="#Moses">Moyses</name> ex vi contemplationis divinae jejunavit
            quadraginta diebus, quibus, ut videtur, conservabatur corpus a consumptione ex virtute
            animae. Sed in Christo fuit anima multo potentior quam in Moyse: quia amplioris gloriae
            prae Moyse habitus est, ut dicitur Heb. 3. Ergo ejus anima poterat conservare corpus
            immune ab omni corruptione.</p>
          <p xml:id="ta-l3d16q1-d1e326">Sed contra, corpus humanum non praeservatur omnino a morte, nisi per gratiam
            innocentiae, sicut in primo statu, vel per gloriam, sicut in ultimo statu. Sed utrumque
            istorum dare solius Dei est. Ergo anima Christi corpus suum non poterat a corruptione
            praeservare; et ita necessitas moriendi sibi non subdebatur.</p>
          <p xml:id="ta-l3d16q1-d1e329">Praeterea, secundum naturam corruptibile non potest fieri incorruptibile. Sed anima
            Christi non poterat in ea quae sunt supra naturam. Ergo cum corpus suum esset
            corruptibile, non poterat eam a corruptione praeservare.</p>
          <p xml:id="ta-l3d16q1-d1e332">Praeterea, facere miracula est signum omnipotentiae. Sed anima Christi non habuit
            omnipotentiam. Ergo non potuit propria virtute aliquod miraculum facere. Sed quod corpus
            corruptibile non corrumpatur, est maximum miraculum. Ergo hoc non subjacebat voluntati
            animae Christi.</p>
          <p xml:id="ta-l3d16q1-d1e336">Respondeo dicendum, quod ejus solius est immutare legem et cursum naturae impositum,
            qui naturam instituit et ordinavit; quod solus Deus fecit: et ideo neque aliqua virtus
            corporalis, nec spiritualis, aut animae aut Angeli, nec etiam animae Christi, potuit ad
            immutationem legis naturae impositae divinitus, nisi per modum orationis aut
            intercessionis; et ideo hoc fuit signum deitatis Christi, quod imperando signa
            perficiebat, et non orando, sicut alii sancti. Et ideo cum secundum legem et cursum
            naturae mors Christi corpus consequeretur, ut dictum est, et ut dicit Magister in
            littera; dicendum, quod necessitas moriendi in Christo non subdebatur voluntati ejus
            humanae, sed solum divinae, ut una opinio dicit.</p>
          <p xml:id="ta-l3d16q1-d1e339">Ad primum ergo dicendum, quod verbum Damasceni est intelligendum de voluntate divina,
            quae fuit illius personae.</p>
          <p xml:id="ta-l3d16q1-d1e342">Ad secundum dicendum, quod sensibiles vires natae sunt obedire rationi; et quanto ratio
            magis fuerit virtute perfecta, tanto magis sibi obediet. Et quia Christus perfectissimam
            virtutem habuit; ideo hujusmodi vires omnino sibi subdebantur quantum ad rationem. Sed
            vires naturales vel animae vegetabilis, vel etiam corporis, non sunt natae obedire
            rationi; et ideo non est similis ratio.</p>
          <p xml:id="ta-l3d16q1-d1e345">Ad tertium dicendum, quod <name ref="#Avicenna">Avicenna</name> ponit, quod mundus
            factus est a Deo mediantibus Angelis; unde ponit quod spiritui angelico materia obedit
            ad nutum, et per consequens animae inquantum Angelis assimilatur. Haec autem repugnant
            fidei, et dictis aliorum philosophorum, qui dicunt, quod Angeli non possunt in haec
            inferiora effectum aliquem nisi mediante motu caeli: quod etiam repugnat fidei quantum
            ad aliqua quae possunt Angeli facere utendo virtutibus rerum naturalium in movendo
            inferiora, ut patet ex 2 Lib. dist. 8, qu. 2, art. 5. Unde in hoc non est standum
            auctoritati Avicennae.</p>
          <p xml:id="ta-l3d16q1-d1e351">Ad quartum dicendum, quod Christus etiam miracula sanitatis non poterat facere virtute
            humanitatis, sed divinitatis sibi conjunctae.</p>
          <p xml:id="ta-l3d16q1-d1e354">Ad quintum dicendum, quod lignum vitae non poterat immortalitatem conferre
            principaliter; sed removebat quoddam ex quo sequitur corruptio, scilicet extraneitatem a
            cibo assumpto, ut in 2 Lib., dist. 19, dictum est.</p>
          <p xml:id="ta-l3d16q1-d1e358">Ad sextum dicendum, quod quamvis <name ref="#Moses">Moyses</name> non affligeretur ex jejunio quadraginta dierum,
            quia vires sensibiles suspensae erant propter contemplationem Dei; tamen calor naturalis
            agebat, et fiebat deperditio, quamvis non tanta; quia quando vires intellectivae
            vehementer contemplantur, etiam vires naturales in suis actibus impediuntur. Vel si
            nulla fiebat consumptio, hoc non fuit nisi virtute divina per miraculum.</p>

        </div>
      </div>
    </body>
  </text>
</TEI>