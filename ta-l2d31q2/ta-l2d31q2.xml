<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum II, Distinctio 31, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum II, Distinctio 31, Quaestio 2</title>
          <date when="2016-03-18">March 18, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-18">March 18, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d31q2">
        <head xml:id="ta-l2d31q2-Hd1e89">Librum II, Distinctio 31, Quaestio 2</head>
        <div xml:id="ta-l2d31q2-Dd1e92">
          <head xml:id="ta-l2d31q2-Hd1e94">Prooemium</head>
          <p xml:id="ta-l2d31q2-d1e97">Deinde quaeritur de subjecto originalis peccati; et circa hoc quaeruntur duo: 1 utrum
            originale sit in essentia animae sicut in subjecto, vel in aliqua potentia ejus; 2 utrum
            generativa prae aliis viribus infecta sit.</p>
        </div>
        <div xml:id="ta-l2d31q2-Dd1e101" type="articulus">
          <head xml:id="ta-l2d31q2-Hd1e103">Articulus 1</head>

          <head xml:id="ta-l2d31q2-Hd1e106" type="questionTitle">Utrum peccatum originale sit subjective in aliqua
            potentia</head>

          <p xml:id="ta-l2d31q2-d1e109">Ad primum sic proceditur. Videtur quod originale sit in aliqua potentia sicut in
            subjecto. Illud enim quod est a corpore absolutum, et immateriale, non unitur corpori
            nisi mediante aliquo materiali. Sed anima rationalis absoluta est a materia, et
            immaterialis, ut in 3 de anima philosophus probat. Ergo oportet quod uniatur corpori
            mediantibus potentiis sensitivae et nutritivae partis, quae sunt materiales, et organis
            affixae. Sed peccatum originale transit in animam ex hoc quod corpori conjuncta est.
            Ergo per prius invenitur in potentiis sensitivae et nutritivae partis.</p>
          <p xml:id="ta-l2d31q2-d1e112">Praeterea, originale per originem traducitur. Origo autem humanae naturae est per actum
            generativae potentiae. Ergo in ea primo et principaliter est originale sicut in
            subjecto, et non in essentia animae.</p>
          <p xml:id="ta-l2d31q2-d1e115">Praeterea, concupiscentia, sive habitualiter sive actualiter sumatur, ad vires
            sensitivas pertinet. Sed in praecedenti distinctione Magister dixit, originale esse
            concupiscentiam. Ergo est in potentiis illis sicut in subjecto, et non in essentia
            animae.</p>
          <p xml:id="ta-l2d31q2-d1e119">Praeterea, sicut Augustinus dicit, omne peccatum in voluntate est. Sed originale
            peccatum est. Ergo in voluntate est. Voluntas autem potentia est animae. Ergo est in
            potentia sicut in subjecto.</p>
          <p xml:id="ta-l2d31q2-d1e122">Praeterea, poena respondet culpae. Sed poena originalis, scilicet carentia divinae
            visionis, est in ratione. Ergo et peccatum originale. Ratio autem potentia quaedam est.
            Ergo originale et cetera.</p>
          <p xml:id="ta-l2d31q2-d1e125">Sed contra, per originale omnes potentiae animae inficiuntur. Sed potentiae non
            uniuntur nisi in essentia. Ergo originale per prius essentiam respicit.</p>
          <p xml:id="ta-l2d31q2-d1e128">Praeterea, originale est culpa et infectio naturae. Sed ad naturam per prius comparatur
            essentia quam potentia; quia essentia est pars essentialis naturae. Ergo in ea originale
            principaliter est.</p>
          <p xml:id="ta-l2d31q2-d1e131">Respondeo dicendum, quod peccatum originale est in essentia animae sicut in subjecto:
            quod sic patet. Philosophus in 8 Metaphys., ostendit, quod unio formae et materiae non
            est per aliquod vinculum medium; immo per se unum alteri unitur: alias non esset unio
            essentialis, sed accidentalis. Anima autem forma corporis est; unde oportet ut ipsa
            anima uniatur per essentiam suam immediate corpori, ut ex ea et corpore efficiatur unum,
            sicut etiam ex cera et sigillo, ut in 2 de anima dicitur. Et quia originale causatur in
            anima ex conjunctione ejus ad tale corpus, prout forma est (sic enim ex utrisque
            conjunctis talis natura resultat), oportet quod in essentia animae sit primo et
            principaliter sicut in subjecto originale; in potentiis autem per consequens, sicut et
            supra de gratia dictum est.</p>
          <p xml:id="ta-l2d31q2-d1e134">Ad primum ergo dicendum, quod anima rationalis potest comparari ad corpus ut motor,
            secundum quod est principium aliquorum operum, et ut forma. Si primo modo, cum actus
            quarumdam potentiarum inveniantur sine instrumentis corporalibus exerceri, aliarum vero
            cum corporeis instrumentis; oportet illas potentias quae in sua actione organo corporali
            non indigent, scilicet intellectivas, mediantibus sensitivis corpus movere, sicut plane
            in 3 de anima ostenditur, quod ab appetitu intellectus non sequitur motus, nisi mediante
            appetitu sensus: et sic verum est quod anima rationalis unitur corpori mediantibus
            viribus sensitivae partis. Si vero consideretur inquantum est forma, sic immediate
            corpori unitur; quia esse quod est actus formae conjuncti, est ex anima et corpore;
            originale autem non transit in animam secundum quod conjungitur corpori ut motor, sed
            secundum quod conjungitur sibi ut forma: quia sic humanam naturam constituit.</p>
          <p xml:id="ta-l2d31q2-d1e138">Ad secundum dicendum, quod hoc modo per actum generativae virtutis originale
            traducitur, sicut et natura humana; unde sicut non oportet quod principalitas humanae
            naturae in potentia generativa consistat, ita nec quod ipsa sit primum subjectum
            originalis, sed magis essentia animae, quae naturam humanam integrat et constituit.</p>
          <p xml:id="ta-l2d31q2-d1e141">Ad tertium dicendum, quod, ut supra dictum est, concupiscentia non est totum esse
            culpae originalis, sed solum id quod materiale in originali est; quod vero in eo formale
            est, ex parte voluntatis attenditur; et ideo in viribus superioribus et inferioribus
            simul originale salvatur: et hoc non posset esse, nisi per hoc quod defectus et infectio
            primo in essentia animae invenitur, quae utrarumque potentiarum principium est, ut sic
            ex ea in omnes potentias corruptio originalis transeat.</p>
          <p xml:id="ta-l2d31q2-d1e144">Ad quartum dicendum, quod peccatum omne in voluntate est sicut in causa; non tamen
            semper est in ea sicut in subjecto, cum etiam concupiscibilis et irascibilis subjectum
            peccati esse possit; et hoc modo etiam originale in voluntate est sicut in causa, quia
            ex voluntate primi parentis in omnes transivit.</p>
          <p xml:id="ta-l2d31q2-d1e147">Ad quintum dicendum, quod per visionem Dei non solum ipsa ratio glorificatur, sed etiam
            totus homo; unde carentia divinae visionis non est poena tantum rationis, sed totius
            hominis. Neque oportet quod sicut divina visio est primo in potentia rationis, ita et
            originale in potentia primo existat: quia originale consequitur naturam: sed beatitudo
            animae in operatione quadam consistit: operatio autem potentiae debetur, sed natura
            essentiam respicit: et praeterea ad visionem beatam anima pervenire non potest sine
            lumine gratiae, cujus subjectum est essentia, ut supra, 26 dist., dictum est.</p>
        </div>
        <div xml:id="ta-l2d31q2-Dd1e151" type="articulus">
          <head xml:id="ta-l2d31q2-Hd1e153">Articulus 2</head>

          <head xml:id="ta-l2d31q2-Hd1e156" type="questionTitle">Utrum potentia generativa sit magis infecta aliis
            potentiis</head>

          <p xml:id="ta-l2d31q2-d1e159">Ad secundum sic proceditur. Videtur quod generativa non sit prae aliis viribus infecta.
            Illud enim quod non est aliqualiter obediens rationi, non potest virtute perfici, vel
            culpa inquinari. Sed potentia generativa est hujusmodi. Ergo in ea infectio peccati esse
            non potest.</p>
          <p xml:id="ta-l2d31q2-d1e162">Praeterea, potentiae infectae non contingit esse actum sine peccato. Sed actum
            generativae virtutis sine peccato esse contingit, ut patet in actu matrimoniali. Ergo
            generativa infectione peccati infecta non est.</p>
          <p xml:id="ta-l2d31q2-d1e165">Praeterea, infectio originalis peccati est per fomitem. Fomes autem est in
            sensualitate. Ergo et infectio in ea principaliter est, et non in generativa.</p>
          <p xml:id="ta-l2d31q2-d1e169">Praeterea, infectio peccati est in eo quod est subjectum peccati. Sed subjectum
            originalis est essentia animae, et non potentia, ut dictum est. Ergo in ea est infectio,
            et non in generativa.</p>
          <p xml:id="ta-l2d31q2-d1e172">Praeterea, nutritiva, augmentativa et generativa ad eamdem partem animae pertinent,
            idest vegetabilem. Sed nutritiva non ponitur infecta originali peccato; nec iterum in
            augmentativa aliquod peccatum ponitur. Ergo nec generativa debet dici prae aliis viribus
            specialiter infecta.</p>
          <p xml:id="ta-l2d31q2-d1e175">Sed contra, infectio originalis consistit in resistentia carnis ad animam. Haec autem
            resistentia praecipue in actu generativae sentitur. Ergo ipsa maxime infecta est.</p>
          <p xml:id="ta-l2d31q2-d1e178">Praeterea, illud quod est causa alicujus, maxime participat illud. Sed generativa est
            causa infectionis originalis, quia per actum ejus traducitur. Ergo ipsa maxime infecta
            est.</p>
          <p xml:id="ta-l2d31q2-d1e181">Respondeo dicendum, quod infectio originalis peccati tribus attribuitur: quia inter
            partes animae, attribuitur generativae; et inter sensus, tactui; et inter vires
            appetitivas attribuitur concupiscibili. Cujus est ratio, quia originale peccatum est
            naturae, ut dictum est; unde infectio ejus ad illas potentias principaliter pertinet
            quae aliquem ordinem habent ad actum quo natura traducitur. Actus autem ille duo habet,
            scilicet substantiam actus, et delectationem. Delectatio autem ad sensum tactus
            pertinet. Substantia vero actus virtuti generativae attribuitur sicut exequenti, sed
            virtuti concupiscibili sicut imperanti, quia ejus est tendere in id quod est conveniens
            et delectabile secundum sensum: et ideo diversis rationibus his tribus viribus talis
            infectio praecipue ascribitur.</p>
          <p xml:id="ta-l2d31q2-d1e184">Ad primum ergo dicendum, quod peccatum actuale, quod consistit in actu ejus qui peccat,
            et voluntate, non potest esse in illa parte quae rationi non obedit; nihil tamen
            prohibet quin in illa parte quae principium naturalis operationis est, infectio naturae
            salvetur. Sciendum tamen est, quod etiam actuale peccatum in generativa esse dicitur,
            non quidem sicut in subjecto, sed materialiter, inquantum scilicet concupiscibilis actum
            generativae imperat.</p>
          <p xml:id="ta-l2d31q2-d1e188">Ad secundum dicendum, quod infectio generativae est infectio naturae; unde non oportet
            quod ex ea relinquatur infectio peccati per actum ejus in persona generante, sed solum
            in persona generata.</p>
          <p xml:id="ta-l2d31q2-d1e191">Ad tertium dicendum, quod in sensualitate etiam est infectio, inquantum ordinat et
            disponit actus generativae; sed in generativa est immediate, secundum quod ipsa est
            immediatum principium traductionis naturae. Sed verum est quod infectio fomitis in
            sensualitate principalius ostenditur, secundum quod infectio naturae redundat in
            infectionem personae per actuales concupiscentias.</p>
          <p xml:id="ta-l2d31q2-d1e194">Ad quartum dicendum, quod infectio est in essentia animae sicut in primo subjecto, sed
            in generativa sicut in cujus actu praecipue manifestatur; essentia enim non est
            principium actus nisi mediante aliqua potentia; unde sic ex infectione actus non dicitur
            essentia esse infecta, sicut hic de infectione loquimur.</p>
          <p xml:id="ta-l2d31q2-d1e197">Ad quintum dicendum, quod generativae ascribitur et originalis et actualis peccati
            infectio. Originalis quidem, inquantum est principium actus naturalis, quo natura
            traducitur; sed actualis, secundum quod habet aliquos actus exteriores ad generationem
            ordinatos, qui ad virtutem motivam sensitivam pertinent; et quia nutritiva similiter
            quosdam tales actus habet, ut apponere cibum ori, masticare, et delectationem sentire,
            et hujusmodi; ideo sibi etiam actualis infectio attribuitur quasi materialiter, non
            autem originalis, quia ipsa non est principium illius actus quo natura traducitur, nisi
            remote, inquantum generativae deservit. Augmentativae vero nulla infectio attribuitur:
            quia nec ad actum naturalis propagationis ordinatur, nec iterum habet actus exteriores
            qui per motum sensitivae partis expleantur.</p>
        </div>
        <div xml:id="ta-l2d31q2-Dd1e201">
          <head xml:id="ta-l2d31q2-Hd1e203">Expositio textus</head>
          <p xml:id="ta-l2d31q2-d1e206"><quote xml:id="ta-l2d31q2-Qd1e207">Ad quod dici potest, quod multiplex defectus carnis, et praecipue pollutio
              quaedam quam ex fervore coitus parentum et concupiscentia libidinosa contrahit caro
              dum concipitur, causa est originalis peccati</quote>. Sciendum, quod Magister hoc
            solvit negando utramque partem, scilicet quod illa infectio non est culpa nec poena, sed
            defectus quidam: et dicitur de fervore coitus parentum causari, non sicut ex per se
            causa, sed sicut ex signo causae. <quote xml:id="ta-l2d31q2-Qd1e210">Quae foeditas major esse videtur in carne
              concupiscentialiter traducta, quam in ea unde traducitur</quote>. Videtur hoc esse
            falsum: quia sic originale magis abundaret in filio quam in patre. Sed dicendum, quod
            hoc intelligitur quantum ad istum actum tantum, qui quidem propter concupiscentiam in
            generante non est nisi infectio poenalis, sed in genito est infectio culpae: non autem
            major quam fuerit in patre, secundum quod ex alio genitus fuit. <quote xml:id="ta-l2d31q2-Qd1e213">In iniquitatibus
              conceptus sum</quote>. Hoc non referendum est ad iniquitatem concipientis (qui sine
            omni peccato actuali concipere potest), sed ad iniquitatem originalem concepti: quae
            utrum sit una vel plures, et quare pluraliter dicatur, infra dicetur, 33 distinct.</p>
        </div>

      </div>
    </body>
  </text>
</TEI>