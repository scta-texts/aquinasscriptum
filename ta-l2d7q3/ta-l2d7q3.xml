<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum II, Distinctio 7, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum II, Distinctio 7, Quaestio 3</title>
          <date when="2016-03-16">March 16, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-16">March 16, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d7q3">
        <head xml:id="ta-l1d7q3-Hd1e89">Librum I, Distinctio 7, Quaestio 3</head>
        <div xml:id="ta-l1d7q3-Dd1e92">
          <head xml:id="ta-l1d7q3-Hd1e94">Prooemium</head>
          <p xml:id="ta-l1d7q3-d1e97">Deinde quaeritur de virtute Daemonum in operando; et circa hoc quaeruntur duo: 1 utrum
            possint aliquos veros effectus operari in materia corporali; 2 utrum eorum auxilio et
            consilio uti liceat.</p>
        </div>
        <div xml:id="ta-l1d7q3-Dd1e101" type="articulus">
          <head xml:id="ta-l1d7q3-Hd1e103">Articulus 1</head>

          <head xml:id="ta-l1d7q3-Hd1e106" type="questionTitle">Utrum Daemones possint inducere in materia corporali verum
            effectum corporalem</head>

          <p xml:id="ta-l1d7q3-d1e109">Ad primum sic proceditur. Videtur quod Daemones verum effectum corporalem inducere
            nequeant. Quia dicitur 2 Thessal. 2, quod Antichristus veniet in signis mendacibus. Sed
            tunc maximam potestatem Daemones habebunt. Ergo videtur quod nullo modo possint aliquem
            effectum verum inducere.</p>
          <p xml:id="ta-l1d7q3-d1e112">Praeterea, id quod datum est in manifestationem et confirmationem fidei, non debet
            concedi fidei adversariis. Sed operatio signorum data est ad confirmationem fidei, ut
            habetur Marci ult.: <quote xml:id="ta-l1d7q3-Qd1e114">illi autem profecti praedicaverunt ubique domino cooperante,
              et sermonem confirmante sequentibus signis</quote>. Ergo videtur quod non subsit
            potestati Daemonum miracula facere.</p>
          <p xml:id="ta-l1d7q3-d1e118">Praeterea, omnis alteratio reducitur in motum localem, ut in 8 Physic., probatur,
            quorum primus est motus caeli. Sed Daemones motum caeli variare non possunt: quia hoc
            solius Dei est, ut Dionysius dicit. Ergo videtur quod nullam transmutationem in
            corporibus inferioribus facere possint de forma in formam.</p>
          <p xml:id="ta-l1d7q3-d1e122">Praeterea, id quod subjacet virtuti corporali, non habet virtutem imprimendi in
            corpora. Sed Daemones subduntur virtutibus stellarum; unde etiam malefici
            constellationes determinatas observant ad invocandum Daemones. Ergo videtur quod non
            habeant virtutem imprimendi in corpora.</p>
          <p xml:id="ta-l1d7q3-d1e125">Praeterea, Daemones non operantur nisi per modum artis. Sed ars non potest dare formam
            substantialem; unde dicitur in cap. de numeris: <quote xml:id="ta-l1d7q3-Qd1e127">sciant auctores alchimiae,
              species transformari non posse</quote>. Ergo nec Daemones formas substantiales
            inducere possunt.</p>
          <p xml:id="ta-l1d7q3-d1e131">Sed contra est quod dicitur Exodi 7, quod magi Pharaonis virtute Daemonum operantes,
            virgas in serpentes verterunt.</p>
          <p xml:id="ta-l1d7q3-d1e134">Praeterea, fortius agit in id quod minus est forte. Sed virtus Daemonis est fortior
            virtute corporali. Ergo possunt corpora transmutare propria virtute.</p>
          <p xml:id="ta-l1d7q3-d1e137">Respondeo dicendum, quod circa hoc potest esse duplex error. Unus fuit gentilium, qui
            credebant Daemones, quorum virtute magi operabantur, deos esse; et ita per modum
            creationis posse novos effectus producere: et iste est secundus modus quem ponit in
            littera Magister. Alius est Avicennae, qui ponit quod materia corporalis multo fortius
            obedit conceptioni substantiae separatae, quam qualitatibus contrariis agentibus in
            natura: quia agentia naturalia sunt tantum disponentia ad formam quae est ex influentia
            substantiae separatae. Unde ad conceptionem substantiae separatae, etiam praeter ordinem
            motus caeli, sequitur aliquis effectus in inferioribus. Et ponit exemplum de anima
            humana, ad cujus conceptionem totum corpus movetur vel in libidinem ad imaginationem
            mulieris amatae, vel ad cadendum ex imaginatione et timore casus; et hic est primus
            modus qui tangitur in littera, quod materia corporalis deserviat Daemonibus ad nutum.
            Huic autem positioni contradicitur et a philosophis et a theologis. A philosophis
            quidem: quia dicunt quod motus caeli est instrumentum intelligentiae moventis; unde non
            nisi eo mediante potest provenire effectus in inferioribus ab intelligentia. A theologis
            etiam contra dicitur; quia formae corporales non sunt ex influentia Daemonum, sed ex
            influentia Dei, qui eas in potentia materiae posuit, et educere in actum potest sine
            adminiculo alicujus inferioris agentis, secundum quod in actum educuntur secundum cursum
            naturae ex determinatis agentibus naturalibus. Unde hujus positionis est falsum
            fundamentum. Et ideo dicendum, quod Daemones virtute propria nullam formam in materiam
            influere possunt, nec accidentalem nec substantialem; nec reducere eam in actum, nisi
            adminiculo proprii agentis naturalis: sicut enim artifex non propria virtute, sed
            virtute ignis appositi calefacit; ita Daemones ad determinata passiva possunt conjungere
            activa, ut sequatur effectus ex causis quidem naturalibus, sed praeter consuetum cursum
            naturae, propter multitudinem et vehementiam virtutis activae rerum aggregatarum, et
            propter habilitatem passivorum: et ideo effectus qui non sunt in potestate alicujus
            virtutis activae naturalis, producere non possunt, ut suscitare mortuum, vel aliquid
            hujusmodi, secundum veritatem; sed in praestigiis tantum, ut infra dicetur.</p>
          <p xml:id="ta-l1d7q3-d1e140">Ad primum ergo dicendum, quod tempore Antichristi aliqua vera miracula fient virtute
            Daemonum, permissione divina, in illis tamen ad quae virtus Daemonis se extendit; tamen
            dicuntur omnia mendacia ex parte finis, quia ad decipiendum sunt.</p>
          <p xml:id="ta-l1d7q3-d1e144">Ad secundum dicendum, quod signa facta per bonos possunt distingui ab illis quae per
            malos fiunt, tripliciter ad minus. Primo ex efficacia virtutis operantis: quia signa
            facta per bonos virtute divina, fiunt in illis etiam ad quae virtus activa naturae se
            nullo modo extendit, sicut suscitare mortuos, et hujusmodi; quae Daemones secundum
            veritatem facere non possunt, sed in praestigiis tantum, quae diu durare non possunt.
            Secundo ex utilitate signorum: quia signa per bonos facta, sunt de rebus utilibus, ut in
            curatione infirmitatum, et hujusmodi; signa autem per malos facta, sunt in rebus nocivis
            vel vanis, sicut quod volant in aere, vel reddunt membra hominum stupida, et hujusmodi:
            et hanc differentiam assignat beatus Petrus in itinerario Clementis. Tertia differentia
            est quantum ad finem: quia signa bonorum ordinantur ad aedificationem fidei et bonorum
            morum; sed signa malorum sunt in manifestum nocumentum fidei et honestatis. Et quantum
            ad modum differunt: quia boni operantur miracula per invocationem divini nominis pie et
            reverenter; sed mali quibusdam deliramentis, sicut quod incidunt se cultris, et
            hujusmodi turpia faciunt. Et ita signa per bonos facta, manifeste possunt discerni ab
            his quae virtute Daemonum fiunt.</p>
          <p xml:id="ta-l1d7q3-d1e147">Ad tertium dicendum, quod talem alterationem praecedit aliquis motus localis, inquantum
            virtutes activas colligunt, et determinatis passivis apponunt; sed talis motus localis
            non reducitur in motum caelestem, quia non est secundum aliquam virtutem moventem
            naturalem, sed inquantum obedit virtuti Daemonis ad motum localem; quod est virtute
            naturae suae, quae supra corpora potest: non quidem ut aliquam formam influat, sed ut
            localiter moveat: quia motus localis non est secundum acquisitionem alicujus quod in re
            sit quae movetur, quia locus est extrinsecus locato.</p>
          <p xml:id="ta-l1d7q3-d1e150">Ad quartum dicendum, quod corpora caelestia non habent aliquam impressionem in
            Daemones, ut eis subdantur; sed ideo advocati sub certa constellatione veniunt, quia
            sciunt virtutem illius constellationis juvare ad effectum qui requiritur; vel propter
            hoc ut homines inducantur ad venerandum aliquod numen in stellis, ex quo idolatriae
            ritus procedit.</p>
          <p xml:id="ta-l1d7q3-d1e153">Ad quintum dicendum, quod ars virtute sua non potest formam substantialem conferre,
            quod tamen potest virtute naturalis agentis; sicut patet in hoc quod per artem inducitur
            forma ignis in lignis. Sed quaedam formae substantiales sunt quas nullo modo ars
            inducere potest, quia propria activa et passiva invenire non potest, sed in his potest
            aliquid simile facere; sicut alchimistae faciunt aliquid simile auro quantum ad
            accidentia exteriora; sed tamen non faciunt verum aurum: quia forma substantialis auri
            non est per calorem ignis quo utuntur alchimistae, sed per calorem solis in loco
            determinato, ubi viget virtus mineralis: et ideo tale aurum non habet operationem
            consequentem speciem; et similiter in aliis quae eorum operatione fiunt.</p>
        </div>
        <div xml:id="ta-l1d7q3-Dd1e157" type="articulus">
          <head xml:id="ta-l1d7q3-Hd1e159">Articulus 2</head>

          <head xml:id="ta-l1d7q3-Hd1e162" type="questionTitle">Utrum uti auxilio Daemonis ad effectus corporales sit
            malum</head>

          <p xml:id="ta-l1d7q3-d1e165">Ad secundum sic proceditur. Videtur quod uti auxilio Daemonum in talibus operationibus
            non sit malum. Ipse enim Paulus Corinthium fornicarium tradidit Satanae in interitum
            carnis, ut dicitur 1 Corinth. 5. Sed in hoc non dicitur peccasse. Ergo uti licet
            obsequio Daemonum. Praeterea, licet auxilium accipere etiam a peccatoribus, ut
            eleemosynam, vel aliquid hujusmodi. Sed in Daemonibus non est invenire nisi naturam,
            quae bona est, et peccatum. Ergo videtur quod auxilio eorum uti liceat.</p>
          <p xml:id="ta-l1d7q3-d1e168">Praeterea, Deus contulit virtutes verbis et rebus. Sed virtute quorumdam verborum et
            rerum Daemones advocantur, et quasi compelluntur. Ergo videtur quod eorum auxilio uti
            liceat.</p>
          <p xml:id="ta-l1d7q3-d1e171">Praeterea, id quod vergit in aliquam utilitatem et nulli derogat, non videtur esse
            peccatum. Sed per invocationes Daemonum frequenter multa utilia fiunt, sicut patet in
            inventione rerum amissarum. Ergo videtur quod in talibus uti liceat eorum auxilio.</p>
          <p xml:id="ta-l1d7q3-d1e175">Sed contra, Deuter. 18, praecepit dominus omnes incantatores et maleficos interfici.
            Mors autem corporalis non infligitur sine gravi peccato. Ergo videtur quod graviter
            peccant qui talibus intendunt.</p>
          <p xml:id="ta-l1d7q3-d1e178">Praeterea, Augustinus dicit, omnes divinationes esse fugiendas et cavendas. Ergo et
            cetera.</p>
          <p xml:id="ta-l1d7q3-d1e181">Respondeo dicendum, quod ea quae sunt supra facultatem humanam et naturae, a solo Deo
            requirenda sunt; et ideo sicut graviter peccat qui illud quod est Dei, creaturae
            impendit per idolatriae cultum; ita graviter peccant qui ea quae a Deo expetenda sunt,
            auxilio Daemonum implorant: et hujusmodi est vaticinatio de futuro; unde dicitur Isai.
            8, 19: <quote xml:id="ta-l1d7q3-Qd1e183">numquid non populus a Deo suo requiret?</quote> Et similiter etiam in
            aliis operibus magicis; in quibus complementum operis ex virtute Daemonum expectatur: in
            his enim omnibus est apostasia a fide per pactum initum cum Daemone, vel verbotenus, si
            invocatio intersit, vel facto aliquo, etiam si sacrificia desint: non enim potest homo
            duobus dominis servire, ut dicitur Matth. 6.</p>
          <p xml:id="ta-l1d7q3-d1e187">Ad primum ergo dicendum, quod Paulus et quidam alii sancti leguntur aliqua per Daemones
            fecisse, non pacto cum eis inito, sed sicut virtutem divinam in eis exercentes; sicut et
            iam potestatum caelestium officium dicitur Daemones arcere.</p>
          <p xml:id="ta-l1d7q3-d1e190">Ad secundum dicendum, quod peccatores, quamdiu in hac vita vivunt, possunt fieri membra
            Christi, quantumcumque videantur in malitia obstinati; et ideo ex caritate diligendi
            sunt, et ab eis beneficia recipi possunt et impendi, dummodo contra caritatem non sint:
            sed postquam a corpore in damnationem decedunt, idem est judicium de eis et de
            Daemonibus.</p>
          <p xml:id="ta-l1d7q3-d1e193">Ad tertium dicendum, quod non est credendum aliquibus virtutibus corporalibus Daemones
            subjacere; et ideo non coguntur invocationibus et factis quibusdam maleficis, nisi
            inquantum per hoc cum eis foedus initur, secundum quod dicitur Isai. 28, 15:
              <quote xml:id="ta-l1d7q3-Qd1e195">percussimus foedus cum morte, et cum Inferno fecimus pactum</quote>.</p>
          <p xml:id="ta-l1d7q3-d1e200">Ad quartum dicendum, quod nulla utilitas esse potest pro qua aliquid faciendum sit quod
            in Dei vergat injuriam: quod contingit quando illud quod ipsius est, non ab ipso
            quaeritur, sed cum ejus adversario foedus initur.</p>
        </div>
        <div xml:id="ta-l1d7q3-Dd1e204" type="articulus">
          <head xml:id="ta-l1d7q3-Hd1e206">Expositio textus</head>
          <p xml:id="ta-l1d7q3-d1e209"><quote xml:id="ta-l1d7q3-Qd1e210">Boni vero arbitrium multo liberius habent post confirmationem quam ante</quote>.
            Sed contra, liberum arbitrium est quod cogi non potest. Sed negationes non recipiunt
            magis et minus. Ergo nec liberum arbitrium. Ad quod dicendum, quod quamvis negatio,
            secundum illud quod est, magis vel minus non recipiat; tamen dicitur intendi et remitti,
            quatenus habet causam in subjecto; sicut qui caret substantia oculi, magis dicitur
            caecus quam ille cujus visus dicitur ab humore aliquo impeditus ad pupillam confluente:
            et ideo dici potest libertas arbitrii major et minor, secundum modum naturae in qua est.
              <quote xml:id="ta-l1d7q3-Qd1e213">Occulta quaedam semina in corporeis hujus mundi elementis latent</quote>. Per
            haec semina intelliguntur virtutes activae existentes in rebus ex virtute caelesti, et
            ex qualitatibus activis et passivis: quia semen in 2 Phys., computatur inter causas
            activas.</p>
        </div>
      </div>
    </body>
  </text>
</TEI>