<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 16, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 16, Quaestio 1</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
























































































































































































































































































































































































































































































































































































































































































































































































































































































































































































































































































































































































































































































































































































































































































































































































































      <div xml:id="starts-on"> </div>
    </front>
    <body>
      <div xml:id="ta-l1d16q1">
        <head xml:id="ta-l1d16q1-Hd1e3490">Quaestio 1</head>
        <div xml:id="ta-l1d16q1-Dd1e3493">
          <head xml:id="ta-l1d16q1-Hd1e3495">Prooemium</head>
          <p xml:id="ta-l1d16q1-d1e3498">Postquam determinavit de processione temporali spiritus sancti in communi, hic
            descendit ad speciales modos missionis, et dividitur in partes duas: in prima determinat
            de missione visibili; in secunda de invisibili, 17 distinct., ibi: <quote xml:id="ta-l1d16q1-Qd1e3500">jam nunc
              accedamus ad assignandum missionem spiritus sancti qua invisibiliter mittitur in corda
              fidelium</quote>. Prima in duas: in prima distinguit duos modos processionis
            temporalis spiritus sancti; in secunda ostendit differentiam ipsius ad visibilem
            missionem filii, ibi: <quote xml:id="ta-l1d16q1-Qd1e3503">sed prius quaerendum est</quote>. Et haec in duas: in
            prima, ostendit differentiam per hoc quod filius secundum visibilem missionem minor
            patre dicitur, non autem spiritu sancto; in secunda ex consequenti ostendit alium modum
            quo pater major filio dici potest, quam propter missionem visibilem, ibi:
              <quote xml:id="ta-l1d16q1-Qd1e3506">Hilarius autem videtur dicere, quod pater major sit filio, nec tamen filius
              minor patre</quote>. Circa primum duo facit: primo ostendit quod filius propter
            missionem visibilem minor patre dicitur, non autem spiritu sancto; secundo ostendit quod
            propter eamdem visibilem missionem filius seipso et spiritu sancto minor dici potest,
            ibi: <quote xml:id="ta-l1d16q1-Qd1e3509">notandum autem, quod filius, secundum quod homo factus est, non tantum
              patre, sed spiritu sancto, et etiam seipso minor dicitur</quote>. Ad intellectum hujus
            partis quatuor quaeruntur: 1 de ipsa missione visibili secundum se; 2 ad quos fieri
            debeat; 3 quibus speciebus; 4 per quos missio visibilis administrata sit.</p>
        </div>
        <div xml:id="ta-l1d16q1-Dd1e3514" type="articulus">
          <head xml:id="ta-l1d16q1-Hd1e3516">Articulus 1</head>

          <head xml:id="ta-l1d16q1-Hd1e3519" type="question-title">Utrum missio visibilis conveniat divinae personae</head>

          <p xml:id="ta-l1d16q1-d1e3522">Ad primum sic proceditur. Videtur quod missio visibilis divinae personae non competat.
            Missio enim est, ut prius dictum est, dist. 15, qu. 1, art. 1, secundum quod divina
            persona aliquo novo modo est in aliquo quo prius non fuit. Sed in nulla creatura
            visibili potest esse aliquo modo quo prius non fuerit; est enim in omnibus creaturis
            essentialiter, potentialiter, praesentialiter; et praeter hoc est in sanctis mentibus
            per gratiam, quo modo in aliquo visibili corporeo esse non potest. Ergo videtur quod
            missio visibilis non possit esse.</p>
          <p xml:id="ta-l1d16q1-d1e3525">Si dicis quod esse in illis creaturis visibilibus alio modo est, quia sicut in signo;
            contra, omnis effectus repraesentans causam est signum illius quo in ipsam potest
            deveniri. Sed omnes creaturae repraesentant ipsum Deum tamquam causam per imaginem vel
            vestigium. Ergo secundum hoc in omnibus creaturis mittetur visibiliter, nec alio modo
            erit in illis visibilibus creaturis, in quibus mitti dicitur, quam prius.</p>
          <p xml:id="ta-l1d16q1-d1e3528">Praeterea, ratio sacramenti est quod in ipso sit Deus sicut in signo visibili. Si
            igitur propter hoc dicitur visibiliter mitti, quia in rebus visibilibus est, sicut in
            signis; tunc illae res essent sacramenta, et in omnibus sacramentis esset missio
            visibilis.</p>
          <p xml:id="ta-l1d16q1-d1e3532">Praeterea, Augustinus dicit in littera, quod ex hoc spiritus sanctus visibiliter mitti
            dicitur, quod facta est quaedam species creaturae ex tempore, in qua visibiliter
            ostenderetur. Sed in apparitionibus veteris testamenti in visibilibus creaturis
            ostendebantur divinae personae, sicut ipsi Abrahae, Genes. 18. Ergo secundum hoc videtur
            quod missio visibilis non sit aliud quam apparitio.</p>
          <p xml:id="ta-l1d16q1-d1e3535">Si dicatur, quod missio visibilis ostendit missionem invisibilem, quod non facit
            apparitio; contra, per missionem invisibilem efficitur aliquis dignus Dei amore:
              <quote xml:id="ta-l1d16q1-Qd1e3537">sed nemo scit utrum amore vel odio dignus sit</quote>, Eccle. 9, 1, nec videtur
            hoc utile scire, quia alias non esset ita homini occultatum. Ergo videtur quod nulla
            visibilis apparitio fiat ad missionis interioris manifestationem.</p>
          <p xml:id="ta-l1d16q1-d1e3541">Praeterea, nihil potest manifestari per aliquid, nisi sufficienter illud ducat in
            ipsum. Sed nulla creatura visibilis ducit sufficienter in cognitionem gratiae
            invisibilis. Ergo videtur quod invisibilis missio per visibiles species non
            manifestetur.</p>
          <p xml:id="ta-l1d16q1-d1e3544">Respondeo dicendum, quod sicut processio temporalis non est alia quam processio aeterna
            essentialiter, sed addit aliquem respectum ad effectum temporalem; ita etiam missio
            visibilis non est alia essentialiter ab invisibili missione spiritus sancti, sed addit
            solam rationem manifestationis per visibile signum. Ad rationem ergo visibilis missionis
            spiritus sancti tria concurrunt, scilicet quod missus sit ab aliquo; et quod sit in alio
            secundum aliquem specialem modum, et quod utrumque istorum per aliquod visibile signum
            ostendatur, ratione cujus tota missio visibilis dicitur.</p>
          <p xml:id="ta-l1d16q1-d1e3547">Ad primum ergo dicendum, quod illa visibilis creatura, secundum quam missio dicitur
            visibilis, aliter se habet in missione visibili filii, et in missione visibili spiritus
            sancti. Quia in missione filii se habet non solum ut per quod vel in quo ostenditur
            missio, sed etiam ut ad quod fit missio; quia naturam humanam visibilem assumpsit in
            unitatem personae; secundum quam assumptionem visibiliter in carnem mitti dicitur. Et
            ideo in ipsa natura visibili quodam novo modo per carnem existit, scilicet per unionem
            non tantum in anima, sed etiam in corpore. At in missione visibili spiritus sancti illa
            creatura visibilis non se habet ut ad quod fit missio; sed solum ut ostendens missionem
            invisibilem factam in aliquem; et ideo non oportet quod in illa creatura visibili sit
            novo modo nisi sicut in signo; sed est novo modo in eo ad quem fit missio.</p>
          <p xml:id="ta-l1d16q1-d1e3550">Ad secundum dicendum, quod quamvis omnis creatura significet Deum esse et bonitatem
            ipsius; non tamen significat ipsum esse per gratiam in aliquo nisi ad hoc specialiter
            instituatur, sicut illae creaturae visibiles ad hoc specialiter factae sunt, ut in eis
            praesentia spiritus sancti insinuetur.</p>
          <p xml:id="ta-l1d16q1-d1e3554">Ad tertium dicendum, quod per sacramenta significatur praesentia divinae
            inhabitationis, sicut in signis institutis, non ad tempus, sed semper. Sed illae
            creaturae visibiles non fuerunt institutae ut significarent gratiam divinae
            inhabitationis semper, sed solum in illo tempore determinato; et ideo non est simile.
            Vel aliter dicendum, et melius, quod sacramenta veteris legis significabant quidem
            gratiam affuturam, sed non praesentem, eo quod in eis gratia non conferebatur.
            Sacramenta vero novae legis non tantum sunt signa, sed etiam causae quodammodo; et ideo
            non significant gratiam ut jam habitam, sed ut per sacramenta inducendam. Sed illae
            species sunt tantum signa praesentis gratiae et non causae, sicut patet quod circa
            Christum, ad quem visibilis missio facta est, nihil gratiae invisibilis effectum est.
            Unde etiam omnes ad quos missio visibilis facta est, gratiam habent; non autem omnes
            quibus sacramenta conferuntur, gratiam suscipiunt, quia causalitas sacramentorum
            impeditur: significant enim gratiam, non ut existentem, sed ut causandam quodammodo per
            ipsa.</p>
          <p xml:id="ta-l1d16q1-d1e3557">Ad quartum dicendum, quod missio visibilis includit in se apparitionem, et super hoc
            aliquid addit, scilicet rationem missionis; quae in duobus consistit, ut dictum est, in
            corp. art. Unde de ratione apparitionis non est nisi quod aliquod divinum in signo
            visibili manifestetur, non autem quod manifestetur origo unius personae ab alia, nec
            inhabitatio secundum specialem modum essendi in eo cui fit apparitio, vel in aliquo
            alio, sicut patet in apparitione facta Abrahae; quamvis enim apparuerint tres ad
            manifestandum numerum personarum, tamen ordo unius personae, secundum quem est ab alio,
            in illo signo visibili non manifestabatur; et inde est quod apparitio potest patri
            convenire, non autem missio visibilis.</p>
          <p xml:id="ta-l1d16q1-d1e3560">Ad quintum dicendum, quod nullus per se potest scire utrum dignus sit odio vel amore;
            sed potest sibi divinitus propter aliquam utilitatem manifestari; et non solum sibi, sed
            aliis etiam; quia quod est uni utile, non est utile omnibus. Unde non oportet quod si
            uni reveletur, quod omnibus.</p>
          <p xml:id="ta-l1d16q1-d1e3563">Ad sextum dicendum, quod quamvis una creatura visibilis non sufficiat ad hoc quod ducat
            in cognitionem invisibilis missionis, tamen ex sua novitate excitat videntes in
            admirationem et inquisitionem, et tunc inquirentibus per gratiam invisibilem et per
            doctrinam praedicatoris exterius potest missio invisibilis designata edoceri.</p>
        </div>
        <div xml:id="ta-l1d16q1-Dd1e3567" type="articulus">
          <head xml:id="ta-l1d16q1-Hd1e3569">Articulus 2</head>

          <head xml:id="ta-l1d16q1-Hd1e3572" type="question-title">Utrum missio visibilis debuerit fieri ad patres veteris
            testamenti</head>

          <p xml:id="ta-l1d16q1-d1e3575">Ad secundum sic proceditur. Videtur etiam quod ad patres veteris testamenti missio
            visibilis fieri debuerit. Missio enim visibilis est signum invisibilis missionis. Sed ad
            patres veteris testamenti facta est missio invisibilis, ut supra dictum est, distinct.
            15, qu. 5, art. 2. Ergo videtur quod etiam visibilis fieri debuerit.</p>
          <p xml:id="ta-l1d16q1-d1e3578">Praeterea, constat quod gratia novi testamenti est gratia plenitudinis, inquantum de
            plenitudine Christi omnes accepimus. Si igitur ad illos de primitiva Ecclesia propter
            gratiae plenitudinem missio spiritus sancti fiebat, videtur quod etiam ad omnes fideles
            fieri debuerit.</p>
          <p xml:id="ta-l1d16q1-d1e3581">Praeterea, per visibiles missiones et visibilia signa, apostoli notitiam fidei in
            multos diffuderunt, sicut dicitur Marci ult.: <quote xml:id="ta-l1d16q1-Qd1e3583">illi autem profecti, praedicaverunt
              ubique, domino cooperante, et sermonem confirmante sequentibus signis</quote>. Sed
            sicut illi tenebantur ad praedicationem fidei, ita etiam et praelati nostri temporis.
            Ergo videtur quod ad eos etiam missio visibilis fieri debeat.</p>
          <p xml:id="ta-l1d16q1-d1e3588">Praeterea, constat quod beata virgo plenissimam gratiam habuit inter omnes puras
            creaturas. Si igitur missio visibilis fit ad ostendendum plenitudinem gratiae
            inhabitantis, videtur quod ad ipsam fieri debuerit missio specialis.</p>
          <p xml:id="ta-l1d16q1-d1e3591">E contrario videtur quod ad Christum non debuit fieri missio. Missio enim visibilis est
            signum invisibilis missionis. Sed ad Christum nulla missio invisibilis spiritus sancti
            facta est, nisi forte in principio suae conceptionis. Ergo videtur quod postmodum nulla
            missio visibilis ad eum fieri debuerit.</p>
          <p xml:id="ta-l1d16q1-d1e3594">Respondeo dicendum, quod sicut in missione invisibili spiritus sancti ex plenitudine
            divini amoris redundat gratia in mentem, et per illum effectum gratiae accipitur
            cognitio illius personae divinae experimentalis ab ipso cui fit missio, ita in missione
            visibili attenditur alius gradus redundantiae, inquantum scilicet gratia interior
            propter sui plenitudinem quodammodo redundat in visibilem ostensionem, per quam
            manifestatur inhabitatio divinae personae, non tantum ei cui fit missio, sed etiam
            aliis. Unde oportet quod ad missionem visibilem duo concurrant, scilicet quod sit
            gratiae plenitudo in illis ad quos fit missio, et ulterius quod plenitudo ordinetur ad
            alios, ut per aliquem modum gratia abundans redundet in eos: propter quod manifestatio
            gratiae interioris non tantum habenti, sed etiam aliis fit. Et ideo Christo primo, et
            postmodum apostolis missio, visibilis scilicet, facta est, quia per eos plures gratia
            diffusa est, secundum quod per eos Ecclesia plantata est.</p>
          <p xml:id="ta-l1d16q1-d1e3597">Ad primum igitur dicendum, quod quamvis aliqui patres veteris testamenti gratiam
            plenissimam acceperint personalem, tamen quia nondum erat tempus gratiae, propter
            impedimentum originalis peccati, a quo nondum morte Christi natura humana remedium
            acceperat, ideo non debuit significari plenitudo gratiae ut praesens, sed tantum ut
            futura in apparitionibus et legalibus sacramentis. Vel ex alia parte non erat tunc
            tempus spiritualis propagationis, per quam spirituali modo diversae gentes in Dei
            cognitione regenerantur, sed carnali propagatione cultus divinus a patribus in filios
            procedebat: et ideo non debuit significari gratia per missionem visibilem, quae
            significat gratiam tendentem in alios.</p>
          <p xml:id="ta-l1d16q1-d1e3600">Ad secundum dicendum, quod fideles primitivae Ecclesiae erant quasi semen quoddam
            spirituale per quos debuit pullulare fides in omnibus gentibus; et ideo ad eos visibilis
            missio facta est, ad ostendendum quod per eos plantanda erat Ecclesia in cognitione Dei
            per universum mundum.</p>
          <p xml:id="ta-l1d16q1-d1e3603">Ad tertium dicendum, quod duplici ratione non oportet modo fieri missionem visibilem,
            sicut tunc: primo quia iste est naturalis ordo quod ex visibilibus in invisibilia
            veniatur. Unde primis tamquam adhuc rudibus in Dei cognitione signa visibilia
            ostendebantur; sed jam modo innotescente et publicata fide, sufficit cognitio in
            invisibilibus signis, quae sunt dona gratiarum mentibus infusa. Videmus enim aliquid
            proficere novae plantulae, quod postmodum sibi non adhibetur, quando ad perfectum venit.
            Alia ratio est, quia signa illa et visibiles missiones fuerunt quasi argumentum
            confirmans fidei veritatem. Illius autem cujus probatio semel perfecta est, non oportet
            probationem iterari; sed ex suppositione prioris probationis procedere. Ita etiam non
            oportet quod per nova signa modo fides probetur, sed per ea quae tunc facta sunt.</p>
          <p xml:id="ta-l1d16q1-d1e3607">Ad quartum dicendum, quod inter alios qui fuerunt de primitiva Ecclesia, in die
            Pentecostes etiam beatae virgini visibilis missio spiritus sancti facta est. Sed quamvis
            singularem plenitudinem gratiae consecuta sit, tamen non fuit ad ipsam facta missio
            visibilis specialis: quia non ordinabatur gratia sua ad plantationem Ecclesiae per modum
            doctrinae et administrationis sacramentorum, sicut per apostolos factum est. Unde
            apostolus dicit 1 ad Timoth. 2, 12: <quote xml:id="ta-l1d16q1-Qd1e3609" source="http://scta.info/resource/Itim2_12@1-5">mulierem in Ecclesia loqui non
              permitto</quote>.</p>
          <p xml:id="ta-l1d16q1-d1e3613">Ad quintum dicendum, quod missio visibilis ostendit missionem invisibilem non semper
            tunc fieri, sed sufficit si etiam prius facta fuerit. Quare autem tunc missio visibilis
            ad Christum facta sit, dicetur infra, art. seq.</p>
        </div>
        <div xml:id="ta-l1d16q1-Dd1e3617" type="articulus">
          <head xml:id="ta-l1d16q1-Hd1e3619">Articulus 3</head>

          <head xml:id="ta-l1d16q1-Hd1e3622" type="question-title">Utrum missio visibilis fiat tantum in specie corporali</head>

          <p xml:id="ta-l1d16q1-d1e3625">Ad tertium sic proceditur. Videtur quod missio visibilis non solum fiat in specie
            corporali. Est enim triplex missionis genus, scilicet corporalis, imaginaria et
            intellectualis, ut dicitur in Glossa Isidori. Per quamlibet autem harum potest fieri
            divinorum manifestatio. Ergo videtur quod sicut est missio aliqua quae fit secundum
            visionem intellectualem, scilicet per gratiam invisibilem, et aliqua quae fit secundum
            corporalem, scilicet secundum species corporales; ita etiam sit aliqua secundum visionem
            imaginariam per species imaginarias.</p>
          <p xml:id="ta-l1d16q1-d1e3628">Praeterea, quanto aliquid nobilius est, tanto nobiliores proprietates habet. Sed
            nobilioribus proprietatibus creatura nobilior divinam bonitatem repraesentat. Ergo cum
            missio visibilis sit ad manifestandum divinas personas, videtur quod semper per
            creaturas nobilissimas fieri debet, ut per stellam vel aliquid hujusmodi, et non per
            columbam vel ignem.</p>
          <p xml:id="ta-l1d16q1-d1e3631">Praeterea, spiritum veritatis non decet aliqua fictio. Sed spiritus sanctus est
            spiritus veritatis, ut dicitur Joan. 15. Ergo non decet quod per aliquas species, quibus
            non subsit rei veritas, appareat; et ita videtur quod columba illa, in qua apparuit,
            verum animal fuerit, et linguae et ignis, verae linguae et verus ignis. Quod non
            videtur; quia non comburebat ignis, et columba, peracto illo officio, reversa est in
            pristinam materiam, ut sancti dicunt. Et praeterea si essent verae res, non ducerent in
            aliud.</p>
          <p xml:id="ta-l1d16q1-d1e3635">Praeterea, spiritus sanctus unus est, ut dicitur 1 Corinth. 12, 13: <quote xml:id="ta-l1d16q1-Qd1e3637" source="http://scta.info/resource/Icor12_13@22-25">uno spiritu
              potati sumus</quote>. Sed signum debet respondere signato. Ergo videtur quod in uno
            tantum signo spiritus sanctus apparere debuerit.</p>
          <p xml:id="ta-l1d16q1-d1e3641">Praeterea, sicut spiritus sanctus invisibiliter mittitur in mentem, ita et filius; et
            per utramque missionem ordinatur aliquis ad plantationem Ecclesiae. Cum igitur missio
            visibilis ad hoc ostendendum facta sit, videtur quod sicut spiritus sanctus visibilibus
            signis ad aliquos missus est, ita et filius etiam sine hoc quod carnem assumpsit.</p>
          <p xml:id="ta-l1d16q1-d1e3644">Respondeo dicendum, quod, sicut dictum est, art. anteced., missio visibilis fit ad
            significandum plenitudinem gratiae redundantis in multos; propter quod manifestatio
            talis aliis etiam fit. Redundat autem gratia dupliciter, scilicet per instructionem, et
            per operationem, secundum quod se habet aliquo modo ille in quo est gratiae plenitudo,
            efficienter ad gratiam. Uterque autem modus redundantiae fuit in Christo. Ipse enim per
            doctrinam suam nos in Dei cognitionem adduxit, ut dicitur Joan. 1, 18:
              <quote xml:id="ta-l1d16q1-Qd1e3646" source="http://scta.info/resource/io1_18@5-13">unigenitus, qui est in sinu patris, ipse enarravit</quote>. Ipse etiam gratiam
            dedit, inquantum Deus, effective, et inquantum homo, per modum meriti. Unde ad
            significandum redundantiam gratiae ipsius in nos per modum operationis, facta est missio
            visibilis ad ipsum in Baptismo: quia tunc ipse nihil accipiens a Baptismo, tactu suae
            mundissimae carnis vitam regenerantem contulit aquis, efficienter ut Deus, et meritorie
            ut homo. Et ideo in specie columbae facta est ad eum missio spiritus sancti, ad
            significandum fecunditatem spiritualem: quia columba animal fecundissimum est. Propter
            quod etiam pater apparuit in sono vocis naturalem filiationem ipsius protestans, dicens
            Matth. 17, 5: <quote xml:id="ta-l1d16q1-Qd1e3649" source="http://scta.info/resource/mt17_5">hic est filius meus dilectus</quote>. Ad cujus filiationis
            similitudinem per baptismalem gratiam in filios adoptionis regeneramur, ut dicitur
            Roman. 8, 29: <quote xml:id="ta-l1d16q1-Qd1e3652" source="http://scta.info/resource/rom8_29">quos praescivit, eos et praedestinavit conformes fieri imagini
              filii ejus</quote>. Ad insinuandum vero redundantiam gratiae ex ipso in alios per
            modum doctrinae, apparuit spiritus super ipsum in nube lucida, cujus est lumen spargere.
            Job 37, 2: <quote xml:id="ta-l1d16q1-Qd1e3655" source="http://scta.info/resource/iob37_11@5-8">nubes spargunt lumen suum</quote>. In quo signatur effusio doctrinae
            per praedicationem, secundum Gregorium. Et hoc in transfiguratione, ut dicitur Matth.
            17, secundum Glossam Augustini, et Bernardi. Et ideo cum vox patris tunc super ipsum
            intonuit: <quote xml:id="ta-l1d16q1-Qd1e3658">hic est filius meus dilectus</quote>, additum est, <quote xml:id="ta-l1d16q1-Qd1e3662">ipsum
              audite</quote>. Unde patet quod non oportet fieri visibilem missionem ad Christum a
            principio conceptionis suae; sed tunc quando incepit ejus gratia in alios redundare.
            Similiter etiam apostolis bis facta est visibilis missio spiritus sancti. Primo ad
            insinuandum redundantiam gratiae ex ipsis per modum operationis, in administrationem
            sacramentorum, in specie flatus, ut legitur Joan. 20: unde et ibi dicitur, 23:
              <quote xml:id="ta-l1d16q1-Qd1e3665" source="http://scta.info/resource/io20_23@1-9">quorum remiseritis peccata, remittuntur eis; et quorum retinueritis, retenta
              sunt</quote>; ut ostenderetur quia talis auctoritas non devenit in eos nisi ex influxu
            capitis, scilicet Christi. In Christum autem devenit immediate ab ipso patre; et propter
            hoc in ipso significabatur haec auctoritas per volatum columbae desuper advenientis; in
            apostolis autem per speciem flatus a Christo procedentis. Secundo facta est ad eos
            missio visibilis, ad insinuandum redundantiam per modum doctrinae; et hoc in die
            Pentecostes, ut legitur actuum 2. Et ideo apparuit super eos in linguis igneis:
              <quote xml:id="ta-l1d16q1-Qd1e3668">verbis ut essent proflui, et caritate fervidi</quote> zelantes proximorum
            salutem.</p>
          <p xml:id="ta-l1d16q1-d1e3672">Ad primum igitur dicendum, quod visio imaginaria dicitur proprie revelatio et non
            apparitio vel missio, et hujusmodi visiones prophetis saepe factae sunt. In missione
            enim visibili ostenditur praesentia gratiae inhabitantis. Species autem quae est in
            imaginatione, non est necessario rei praesentis, sicut species quae est in sensu; et
            ideo per corporales species exteriori visioni subjectas, magis debet manifestari
            interior missio, quam per imaginarias.</p>
          <p xml:id="ta-l1d16q1-d1e3675">Ad secundum dicendum, quod quamvis in nobilioribus creaturis divinae perfectionis
            similitudo, quo ad attributa essentialia, magis inveniatur expressa; tamen quo ad exitum
            unius personae ab alia, et quantum ad modum processionis donorum a Deo, et effectus
            ipsorum, potest etiam in ignobilioribus creaturis similitudo convenientior attendi,
            sicut fecunditas in columba et locutio in lingua, et hoc oportuit per missionem
            visibilem significari. Vel dicendum, secundum Dionysium, quod inferiores creaturae eo
            ipso quo magis distant a participatione divinarum personarum, convenientius per ea
            divina manifestantur vel significantur; quia non potest ex hoc aliquis error provenire
            propter manifestam distantiam eorum a divinis; qui error posset contingere, si per
            nobiles creaturas divina significarentur: de facili enim posset aliquis errare, credens
            aliquod numen esse in stella, vel in aliqua nobiliori creatura.</p>
          <p xml:id="ta-l1d16q1-d1e3678">Ad tertium dicendum, quod columba illa non fuit verum et naturale animal, sed tantum
            similitudo columbae visibiliter ostensa in aliqua materia ad hoc praeparata. Unde etiam
            peracto officio in pristinam materiam est reversa. Nec fuit ibi aliqua fictio, quia illa
            similitudo columbae non ostendebatur ad manifestandum aliquam veritatem in ipsa columba,
            sed ad manifestandas proprietates invisibilis missionis. Et ideo non fuit ibi falsitas
            signi, quia signatum respondebat signo, et res similitudini; sicut aliquis loquens per
            metaphoricas locutiones, non mentitur: non enim intendit sua locutione ducere in res
            quae per nomina significantur, sed magis in illas quarum illae res significatae per
            nomina similitudinem habent: similiter de igne. Sed natura visibilis in qua filius
            apparuit, assumebatur ad esse et non tantum ad signum; et ideo oportuit quod verum esse
            hominis haberet.</p>
          <p xml:id="ta-l1d16q1-d1e3682">Ad quartum dicendum, quod species illae in quibus spiritus sanctus apparuit,
            significant effectus spiritus sancti, secundum quos spiritus sanctus dicitur multiplex,
            quamvis substantialiter sit unus, ut dicitur Sap. 7. Et ideo secundum plures species
            apparuit et pluries. Sed quia natura visibilis, in qua filius apparuit, assumpta est ad
            esse unum in persona filii Dei; sicut est unum esse personae, ita est una tantum talis
            missio.</p>
          <p xml:id="ta-l1d16q1-d1e3685">Ad ultimum dicendum, quod apparitio sub aliena specie, quae includitur in missione
            visibili, non competit nisi ei quod non habet speciem per quam corporaliter videri
            possit. Missio autem visibilis, ut dictum est, art. anteced., non debuit esse ante
            tempus gratiae. Tempus autem gratiae incepit, quando filius Dei carnem assumpsit. Et
            quia inseparabiliter assumpsit, ideo tempore quo convenit fieri visibilem missionem,
            semper habet speciem visibilem propriam, in qua videri potest. Unde nunquam competit
            sibi missio visibilis, nisi una quae est in natura assumpta. Quare autem spiritus
            sanctus naturam non assumpserit in unitatem personae, quaeretur in 3, distin. 1, quaest.
            2, art. 3.</p>
        </div>
        <div xml:id="ta-l1d16q1-Dd1e3690" type="articulus">
          <head xml:id="ta-l1d16q1-Hd1e3692">Articulus 4</head>

          <head xml:id="ta-l1d16q1-Hd1e3695" type="question-title">Utrum species missionis visibilis sint formatae ministerio
            Angelorum</head>

          <p xml:id="ta-l1d16q1-d1e3698">Ad quartum sic proceditur. Videtur quod illae species visibiles, ministerio Angelorum
            formatae non sint. Dicit enim Augustinus, quod sermones Dei in novo testamento non per
            Angelos, sed per ipsum Deum facti sunt. Ergo illa locutio, sive ille sonus qui in novo
            testamento factus est, Matth. 17, 5: <quote xml:id="ta-l1d16q1-Qd1e3700" source="http://scta.info/resource/mt17_5">hic est filius meus dilectus</quote>, non
            est per Angelos formatus; et eadem ratione nec alia quae ad missionem pertinent
            visibilem.</p>
          <p xml:id="ta-l1d16q1-d1e3704">Praeterea, corpori quod per Angelum formatur, unitur Angelus, sicut motor mobili. Si
            igitur illae species per Angelos formatae sunt, tunc sunt corpora assumpta ab Angelis.
            Ergo in eis non dicetur mitti divina persona, sed Angelus.</p>
          <p xml:id="ta-l1d16q1-d1e3707">Item, sicut visibilis missio filii facta est per corpus assumptum, ita missio visibilis
            spiritus sancti per hujusmodi species. Sed corpus Christi assumptum, Angeli nullo modo
            formaverunt. Ergo nec species illas visibiles.</p>
          <p xml:id="ta-l1d16q1-d1e3711">Contra, Gregorius 3 Moral. loquens de illa voce, qua pater respondit filio: <quote xml:id="ta-l1d16q1-Qd1e3713">et
              clarificavi, et clarificabo</quote>, Joan. 12, 28, ita dicit: <quote xml:id="ta-l1d16q1-Qd1e3716">nimirum de
              caelestibus loquens verba sua, quae ab hominibus audiri voluit, rationali
              administrante creatura formavit</quote>; et eadem ratio est de aliis. Ergo videtur
            quod omnes administratae sunt per Angelos.</p>
          <p xml:id="ta-l1d16q1-d1e3720">Item, secundum Dionysium, haec est lex divinitatis, ut ultima a primis per media
            perficiantur. Sed Angeli sunt medii inter Deum et creaturam corporalem. Ergo videtur
            quod operationes quae fiunt in corporales creaturas, fiant ministerio Angelorum.</p>
          <p xml:id="ta-l1d16q1-d1e3723">Respondeo dicendum, quod in hoc est duplex opinio. Quidam dicunt, quod in hoc differunt
            missiones novi testamenti ab apparitionibus veteris testamenti, quod apparitiones
            veteris testamenti factae sunt per Angelos, ut sancti communiter volunt; missiones autem
            novi testamenti factae sunt immediate per divinas personas. Quapropter in illis
            speciebus divinae personae mitti dicuntur, et non Angeli. Alii dicunt e contrario, quod
            utrumque Angelorum ministerio perfectum est. Videtur autem quod utrique quantum ad
            aliquid verum dicant. In utroque enim, scilicet apparitione veteris testamenti et
            missione visibili, est duo considerare: scilicet illud quod exterius apparet, et aliquid
            quod interius efficitur vel factum signatur. Sed tamen diversimode, quia in apparitione
            veteris testamenti illud exterius apparens non refertur ut signum ad illud quod interius
            est, sed ad aliquid aliud, sicut ad significandum Trinitatem, vel aliquid hujusmodi;
            unde illud quod interius est, nihil aliud est quam ipsa cognitio vel illuminatio animae
            de rebus quae per signa exteriora significantur. Et quia illuminationes divinae
            descendunt in nos, secundum Dionysium per Angelos, ideo ministerio Angelorum in illis
            apparitionibus utrumque factum est, scilicet et quod exterius est, et quod interius; et
            ideo nullo modo est ibi missio divinae personae, quae tantum attenditur secundum
            immediatum effectum ipsius personae divinae. In missione autem visibili, illud quod
            exterius apparet, est signum ejus quod interius est factum, vel tunc, vel prius; unde
            interius non ponitur tantum aliqua cognitio, sed aliquis effectus gratiae gratum
            facientis, qui est immediate a divina persona, ratione cujus divina persona mitti
            dicitur. Unde in missione visibili illud quod est interius, immediate sine ministerio
            Angelorum effectum est, propter quod ratione illius effectus persona divina mitti
            dicitur; sed quantum ad id quod est exterius, Angeli ministerium habent, ut Gregorius
            dicit.</p>
          <p xml:id="ta-l1d16q1-d1e3726">Ad primum igitur dicendum, quod Augustinus loquitur de sermone quem filius Dei in
            corpore assumpto protulit, quem constat immediate a Deo esse prolatum.</p>
          <p xml:id="ta-l1d16q1-d1e3729">Ad secundum dicendum, quod quamvis Angelus habeat operationem in creatura exterius
            apparente, non tamen habet in effectu interiori; et ideo ratione ejus persona divina
            mitti dicitur. Nec est inconveniens ut persona divina simul, et Angelus mittatur.</p>
          <p xml:id="ta-l1d16q1-d1e3732">Ad tertium dicendum, quod corpus assumptum est unitum ipsi personae divinae, unione ad
            unum esse personale. Unde non decuit propter suam dignitatem ut non a Deo formaretur.
            Non autem similis ratio est in aliis.</p>
          <p xml:id="ta-l1d16q1-d1e3736">Ad quartum dicendum, quod dictum Gregorii referendum est tantum ad illud quod exterius
            est, et non quantum ad interius significatum.</p>
          <p xml:id="ta-l1d16q1-d1e3739">Ad quintum dicendum, quod dictum Dionysii habebat veritatem in effectibus qui a
            creatura possunt esse; non autem talis effectus est, gratia; et ideo quantum ad
            interius, quod est in missione visibili, Angeli non habent operationem, sed solum
            quantum ad exterius.</p>
        </div>
        <div xml:id="ta-l1d16q1-Dd1e3743">
          <head xml:id="ta-l1d16q1-Hd1e3745">Expositio textus</head>
          <p xml:id="ta-l1d16q1-d1e3748"><quote xml:id="ta-l1d16q1-Qd1e3749">Sed etiam minoratus est paulo minus ab Angelis</quote>. Sed contra est quod
            dicitur in Glossa Hebr., 5: <quote xml:id="ta-l1d16q1-Qd1e3752">natura humana, quam filius Dei assumpsit, nihil
              melius est, nisi solus Deus</quote>. Sed dicendum, quod dicitur minoratus secundum
            quid, scilicet propter corporis passionem; non autem propter naturae assumptae
            inferioritatem, quantum ad illud individuum in quo est assumpta. Quamvis non
            universaliter sit verum de humana natura, quod Angelis non sit inferior. <quote xml:id="ta-l1d16q1-Qd1e3755">Hilarius
              aliter dicere videtur</quote>. Videtur hoc esse impossibile; quia magis et minus
            relative dicuntur. Ergo si pater est major, filius est minor. Ad quod quidam dicunt,
            quod pater dicitur esse major filio, quia plures habet notiones; nec tamen filius est
            minor, quia una notio patris, scilicet innascibilitas, non habet correspondentem
            notionem in filio, ex qua filius minor dici possit. Sed hoc nec proprietas locutionis
            admittit. Tum quia secundum relationes non attenditur aequalitas vel inaequalitas, ut
            infra, dist. 19, ex verbis Augustini habebitur. Tum quia ex pluribus proprietatibus
            nulla res major dicitur, sed ex majori quantitate. Est etiam praeter intentionem
            Hilarii, ut verba sequentia ostendunt. Et ideo aliter dicendum est, quod dans et
            recipiens possunt comparari dupliciter; vel quantum ad id quod datur, vel quantum ad
            rationem dationis. Si primo modo, sic dans aliquando invenitur eo majus cui dat, quando
            scilicet non tantum recipit recipiens quantum est in dante; et aliquando aequale, quando
            tantumdem recipitur, sicut etiam in generatione univoca. Nunquam autem dans potest esse
            minus. Si autem considerentur secundo modo, sic dans ex eo quod dat, habet dignitatem
            quamdam, sed accipiens nullam imperfectionem habet ex hoc quod accipit, nisi imperfecte
            accipiat. Et ideo si comparemus patrem ad filium quantum ad id quod filio a patre datur,
            neque pater major neque filius minor dicitur. Si autem quantum ad rationem dationis, sic
            dignitas dantis patri non subtrahitur, ratione cujus major dicitur, ut major magis sonet
            perfectionem dignitatis, quam comparationem magnitudinis. Sed quia filius perfecte
            recipit quidquid pater habet, nulla minoratio sibi convenit: et ideo etiam nullum nomen
            minorationis filio potest convenire. Et quamvis patri attribuatur auctoritas a sanctis,
            tamen filio non attribuitur subauctoritas, sed est per abusum loquentium praesumptum; et
            hoc sonant verba Hilarii dicentis quod <quote xml:id="ta-l1d16q1-Qd1e3758">major est donans, sed non est minor, cui
              unum esse donatur. Innascibilitatis imaginem</quote>. Sic expone: <quote xml:id="ta-l1d16q1-Qd1e3761">cui</quote>,
            scilicet filio, pater <quote xml:id="ta-l1d16q1-Qd1e3764">impartit</quote>, idest dat, esse: <quote xml:id="ta-l1d16q1-Qd1e3768">imaginem
              innascibilitatis</quote>, idest sui innascibilis; et hoc <quote xml:id="ta-l1d16q1-Qd1e3771">sacramento
              nativitatis</quote>, idest sacra et secreta nativitate.</p>
        </div>
      </div>
    </body>
  </text>
</TEI>