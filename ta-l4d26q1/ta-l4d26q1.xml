<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 26, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 26, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="440b"/>
      </div>
    </front>
    <body>
      <div xml:id="ta-l4d26q1">
        <head xml:id="ta-l4d26q1-Hd1e97">Quaestio 1</head>
        <head xml:id="ta-l4d26q1-Hd1e100">Distinctio 26</head>
        <div xml:id="ta-l4d26q1-Dd1e103">
          <head xml:id="ta-l4d26q1-Hd1e105">Prooemium</head>
          <p xml:id="ta-l4d26q1-d1e108">Postquam determinavit Magister de sacramento ordinis, quod ordinatur ad spiritualem
            multiplicationem Ecclesiae, hic incipit determinare de matrimonio, quod ordinatur ad
            materialem, multiplicationem fidelium; et dividitur in partes duas: in prima determinat
            de matrimonio; in secunda de personis contrahentibus matrimonium, 34 distinct., ibi
              <quote xml:id="ta-l4d26q1-Qd1e110">nunc superest attendere quae personae sint legitimae ad contrahendum
              matrimonium</quote>. Prima in duas: in prima determinat ea quae pertinent ad
            matrimonium, inquantum est sacramentum; in secunda determinat causas matrimonii, 27
            distinct., ibi: <quote xml:id="ta-l4d26q1-Qd1e113">post hoc advertendum est quid sit conjugium</quote>. Prima in
            duas: in prima determinat de institutione matrimonii; in secunda significationem ipsius:
            haec enim duo omnibus sacramentis communia sunt, ibi: <quote xml:id="ta-l4d26q1-Qd1e116">cum alia sacramenta</quote>
            et cetera. Circa primum tria facit: primo ostendit duas matrimonii institutiones;
            secundo ostendit differentiam illarum, ibi: <quote xml:id="ta-l4d26q1-Qd1e119">prima institutio habuit
              praeceptum</quote>; tertio excludit quemdam errorem qui potest ex praedictis habere
            occasionem, ibi: <quote xml:id="ta-l4d26q1-Qd1e122">fuerunt autem nonnulli haeretici nuptias detestantes</quote>.
            Circa secundum duo facit: primo ostendit differentiam inter secundam institutionem et
            primam, per hoc quod prima fuit in praecepto, secunda habuit indulgentiam; secundo
            ostendit qualiter haec indulgentia sumatur, ibi: <quote xml:id="ta-l4d26q1-Qd1e126">indulgentia autem diversis modis
              accipitur. Cum ergo conjugium sacramentum sit, sacrum signum est, et sacrae
              rei</quote>. Hic determinat de significatione matrimonii; et circa hoc duo facit:
            primo determinat matrimonii significationem; secundo excludit quamdam falsam opinionem,
            quae ex praedictis ortum habuit, ibi: <quote xml:id="ta-l4d26q1-Qd1e129">inde est quod quidam doctorum dixerunt,
              illam mulierem non pertinere ad matrimonium quae non experitur carnalem
              copulam</quote>. Circa quod tria facit: primo ponit illa quae videntur esse pro dicta
            opinione; secundo ostendit opinionem esse falsam, ibi: <quote xml:id="ta-l4d26q1-Qd1e132">hoc ergo si secundum
              verborum superficiem quis acceperit, inducitur in errorem</quote>; tertio respondet ad
            probationem, ibi: <quote xml:id="ta-l4d26q1-Qd1e135">sed superius posita, ea ratione dicta intelligendum est</quote>
            et cetera. Hic est duplex quaestio. Prima de matrimonio secundum quod est in officium
            naturae. Secunda de eo secundum quod est sacramentum. Circa primum quaeruntur quatuor: 1
            utrum matrimonium sit naturale; 2 utrum nunc sit in praecepto; 3 utrum actus ejus sit
            licitus; 4 utrum possit esse meritorius.</p>

        </div>
        <div xml:id="ta-l4d26q1-Dd1e140" type="articulus">
          <head xml:id="ta-l4d26q1-Hd1e142">Articulus 1</head>

          <head xml:id="ta-l4d26q1-Hd1e145" type="question-title">Utrum matrimonium sit naturale</head>

          <p xml:id="ta-l4d26q1-d1e148">Ad primum sic proceditur. Videtur quod matrimonium non sit naturale. Quia jus naturale
            est quod natura omnia animalia docuit. Sed in aliis animalibus est conjunctio sexuum
            absque matrimonio. Ergo matrimonium non est de jure naturali.</p>
          <p xml:id="ta-l4d26q1-d1e151">Praeterea, id quod est de jure naturali, invenitur in hominibus secundum quemlibet
            eorum statum. Sed matrimonium non fuit in quolibet statu hominum: quia, sicut dicit
            Tullius in principio Rhetor., homines a principio silvestres erant, et tunc nemo scivit
            proprios liberos, nec certas nuptias, in quibus matrimonium consistit. Ergo non est
            naturale.</p>
          <p xml:id="ta-l4d26q1-d1e154">Praeterea, naturalia sunt eadem apud omnes. Sed non eodem modo est matrimonium apud
            omnes, cum pro diversis legibus diversimode matrimonium celebretur. Ergo non est
            naturale.</p>
          <p xml:id="ta-l4d26q1-d1e158">Praeterea, illa sine quibus potest salvari naturae intentio, non videntur esse
            naturalia. Sed natura intendit conservationem speciei per generationem, quae potest esse
            sine matrimonio, ut patet in fornicariis. Ergo matrimonium non est naturale.</p>
          <p xml:id="ta-l4d26q1-d1e161">Sed contra est quod in principio Digestorum dicitur: <quote xml:id="ta-l4d26q1-Qd1e163">jus naturale est maris et
              feminae conjunctio quam nos matrimonium appellamus</quote>.</p>
          <p xml:id="ta-l4d26q1-d1e167">Praeterea, in 8 Ethic., cap. 12 vel 14, dicit philosophus, quod homo magis est
            naturaliter conjugale animal quam politicum. Sed homo est naturaliter animal politicum
            et gregale, ut ipse dicit. Ergo naturaliter est conjugale; et sic conjugium, sive
            matrimonium, est naturale.</p>
          <p xml:id="ta-l4d26q1-d1e170">Respondeo dicendum, quod aliquid dicitur esse naturale dupliciter. Uno modo sicut ex
            principiis naturae ex necessitate causatum, ut moveri sursum est naturale igni etc.; et
            sic matrimonium non est naturale, nec aliquid eorum quae mediante libero arbitrio
            complentur. Alio modo dicitur naturale ad quod natura inclinat, sed mediante libero
            arbitrio completur, sicut actus virtutum dicuntur naturales; et hoc modo etiam
            matrimonium est naturale, quia ratio naturalis ad ipsum inclinat dupliciter. Primo
            quantum ad principalem ejus finem, qui est bonum prolis: non enim intendit natura solum
            generationem ejus, sed traductionem, et promotionem usque ad perfectum statum hominis,
            inquantum homo est, qui est virtutis status. Unde, secundum philosophum, tria a
            parentibus habemus: scilicet esse, nutrimentum, et disciplinam. Filius autem a parente
            educari et instrui non posset, nisi determinatos et certos parentes haberet: quod non
            esset, nisi esset aliqua obligatio viri ad mulierem determinatam, quae matrimonium
            facit. Secundo quantum ad secundarium finem matrimonii, qui est mutuum obsequium sibi a
            conjugibus in rebus domesticis impensum. Sicut enim naturalis ratio dictat ut homines
            simul cohabitent, quia unus homo non sufficit sibi in omnibus quae ad vitam pertinent,
            ratione cujus dicitur homo naturaliter politicus; ita etiam eorum quibus indigetur ad
            humanam vitam, quaedam opera sunt competentia viris quaedam mulieribus; unde natura
            movet ut sit quaedam associatio viri ad mulierem, in qua est matrimonium. Et has duas
            causas ponit philosophus in 8 Ethic.</p>
          <p xml:id="ta-l4d26q1-d1e173">Ad primum ergo dicendum, quod natura hominis ad aliquod inclinat dupliciter. Uno modo
            quia est conveniens naturae generis; et hoc est commune omnibus animalibus: alio modo
            quia est conveniens naturae differentiae qua species humana abundat a genere, inquantum
            est rationalis; sicut actus prudentiae et temperantiae. Et sicut natura generis quamvis
            sit una in omnibus animalibus, non tamen est eodem modo in omnibus; ita etiam non
            inclinat eodem modo in omnibus, sed secundum quod unicuique competit. Ad matrimonium
            ergo inclinat natura hominis ex parte differentiae quantum ad secundam rationem
            assignatam; unde philosophus hanc rationem assignat hominibus supra alia animalia. Sed
            quantum ad primam rationem inclinat ex parte generis; unde dicit, quod filiorum
            procreatio communis est omnibus animalibus. Tamen ad hoc non inclinat eodem modo in
            omnibus animalibus, quia quaedam animalia sunt quorum filii statim nati possunt sibi
            sufficienter victum quaerere, vel ad quorum sustentationem alter sufficit: et in his non
            est aliqua determinatio masculi ad feminam. In illis autem quorum filii indigent
            utriusque sustentatione, sed ad parvum tempus, invenitur aliqua determinatio quantum ad
            tempus illud; sicut in avibus quibusdam patet. Sed in homine, quia indiget filius cura
            parentum usque ad magnum tempus, est maxima determinatio masculi ad feminam, ad quam
            etiam natura generis inclinat.</p>
          <p xml:id="ta-l4d26q1-d1e176">Ad secundum dicendum, quod verbum Tullii potest esse verum quantum ad aliquam gentem;
            si tamen accipiatur principium proprium ipsius gentis per quod ab aliis gentibus est
            distincta, quia non in omnibus perducitur ad effectum hoc ad quod naturalis ratio
            inclinat: non autem est verum universaliter, quia a principio humani generis sacra
            Scriptura recitat fuisse conjugia.</p>
          <p xml:id="ta-l4d26q1-d1e180">Ad tertium dicendum, quod, secundum philosophum, in 6 Ethicor., natura humana non est
            immobilis sicut divina; et ideo diversificantur ea quae sunt de jure naturali, secundum
            diversos status et conditiones hominum; quamvis ea quae sunt in rebus divinis
            naturaliter nullo modo varientur.</p>
          <p xml:id="ta-l4d26q1-d1e183">Ad quartum dicendum, quod natura non tantum intendit esse in prole, sed esse perfectum,
            ad quod exigitur matrimonium, ut ex dictis patet.</p>

        </div>
        <div xml:id="ta-l4d26q1-Dd1e187" type="articulus">
          <head xml:id="ta-l4d26q1-Hd1e189">Articulus 2</head>

          <head xml:id="ta-l4d26q1-Hd1e192" type="question-title">Utrum matrimonium adhuc maneat sub praecepto</head>

          <p xml:id="ta-l4d26q1-d1e195">Ad secundum sic proceditur. Videtur quod matrimonium adhuc maneat sub praecepto. Quia
            praeceptum obligat quamdiu non revocatur. Sed prima institutio matrimonii fuit sub
            praecepto, ut in littera dicitur, nec unquam hoc praeceptum legitur revocatum, immo
            confirmatum, Matth. 19, 6: <quote xml:id="ta-l4d26q1-Qd1e197" source="http://scta.info/resource/mt19_6">quos Deus conjunxit, homo non separet</quote>. Ergo
            adhuc matrimonium est sub praecepto.</p>
          <p xml:id="ta-l4d26q1-d1e201">Praeterea, praecepta juris naturalis secundum omne tempus obligant. Sed matrimonium est
            de jure naturali, ut dictum est. Ergo et cetera.</p>
          <p xml:id="ta-l4d26q1-d1e204">Praeterea, bonum speciei melius est quam individui: quia bonum gentis est divinius quam
            bonum unius hominis, ut dicitur in 1 Ethic. Sed praeceptum primo homini datum ad
            conservationem individui per actum nutritivae, adhuc obligat. Ergo multo magis
            praeceptum de matrimonio, quod pertinet ad conservationem speciei.</p>
          <p xml:id="ta-l4d26q1-d1e208">Praeterea, ubi manet eadem ratio obligans, eadem obligatio manere debet. Sed propter
            hoc obligabantur homines ad matrimonium antiquo tempore, ne multiplicatio generis humani
            cessaret. Cum ergo hoc idem sequatur, si quilibet libere potest a matrimonio abstinere;
            videtur quod matrimonium sit in praecepto.</p>
          <p xml:id="ta-l4d26q1-d1e211">Sed contra est quod dicitur 1 Corinth. 7, 37: <quote xml:id="ta-l4d26q1-Qd1e213">qui non jungit matrimonio virginem
              suam, melius facit</quote>, scilicet quam qui jungit. Ergo contractus matrimonii nunc
            non est sub praecepto.</p>
          <p xml:id="ta-l4d26q1-d1e217">Praeterea, nulli debetur praemium pro transgressione praecepti. Sed virginibus debetur
            speciale praemium, scilicet aureola. Ergo matrimonium non est sub praecepto.</p>
          <p xml:id="ta-l4d26q1-d1e220">Respondeo dicendum, quod natura inclinat ad aliquid dupliciter. Uno modo sicut ad id
            quod est necessarium ad perfectionem unius; et talis inclinatio quemlibet obligat; quia
            naturales perfectiones omnibus sunt communes. Alio modo inclinat ad aliquid quod est
            necessarium ad perfectionem multitudinis: et cum multa sint hujusmodi, quorum unum
            impedit aliud; ex tali inclinatione non obligatur quilibet homo per modum praecepti;
            alias quilibet homo obligaretur ad agriculturam et aedificatoriam, et hujusmodi officia,
            quae sunt necessaria communitati humanae: sed inclinationi naturae satisfit cum per
            diversos diversa complentur de praedictis. Cum ergo ad perfectionem humanae multitudinis
            sit necessarium aliquos contemplativae vitae inservire, quae maxime per matrimonium
            impeditur; inclinatio naturae ad matrimonium non obligat per modum praecepti, etiam
            secundum philosophos; unde Theophrastus, probat quod sapienti non expedit nubere.</p>
          <p xml:id="ta-l4d26q1-d1e223">Ad primum ergo dicendum, quod praeceptum illud non est revocatum; nec tamen obligat
            unumquemque ratione jam dicta, nisi illo tempore quo paucitas hominum exigebat ut
            quilibet generationi vacaret.</p>
          <p xml:id="ta-l4d26q1-d1e226">Ad secundum et tertium patet solutio ex dictis.</p>
          <p xml:id="ta-l4d26q1-d1e230">Ad quartum dicendum, quod natura humana communiter ad diversa officia et actus
            inclinat, ut dictum est. Sed quia est diversimode in diversis, secundum quod
            individuatur in hoc vel illo; unum magis inclinat ad unum illorum officiorum, alium ad
            aliud: et ex hac diversitate simul cum divina providentia, quae omnia moderatur,
            contingit quod unus eligit unum officium, ut agriculturam, alius aliud; et sic etiam
            contingit quod quidam eligunt matrimonialem vitam, et quidam contemplativam. Unde nullum
            periculum imminet.</p>

        </div>
        <div xml:id="ta-l4d26q1-Dd1e235" type="articulus">
          <head xml:id="ta-l4d26q1-Hd1e237">Articulus 3</head>

          <head xml:id="ta-l4d26q1-Hd1e240" type="question-title">Utrum actus matrimonialis semper sit peccatum</head>

          <p xml:id="ta-l4d26q1-d1e243">Ad tertium sic proceditur. Videtur quod actus matrimonialis semper sit peccatum. 1
            Corinth., 7, 29: <quote xml:id="ta-l4d26q1-Qd1e245">qui nubunt, sint tamquam non nubentes</quote>. Sed non nubentes
            non habent actum matrimonialem. Ergo etiam nubentes peccant in actu illo.</p>
          <p xml:id="ta-l4d26q1-d1e249">Praeterea, Isaiae 69, 2: <quote xml:id="ta-l4d26q1-Qd1e251">iniquitates vestrae diviserunt inter vos et Deum
              vestrum</quote>. Sed actus matrimonialis dividit hominem a Deo; unde Exod. 19,
            praecipitur populo qui debebat Deum videre, quod non accedant ad uxores suas; et
            Hieronymus dicit, quod in actu matrimoniali spiritus sanctus prophetarum corda non
            tangit. Ergo est iniquitas.</p>
          <p xml:id="ta-l4d26q1-d1e255">Praeterea, illud quod secundum se est turpe, nullo modo potest bene fieri. Sed actus
            matrimonialis habet concupiscentiam adjunctam, quae semper turpis est. Ergo semper est
            peccatum.</p>
          <p xml:id="ta-l4d26q1-d1e259">Praeterea, nihil excusatur nisi peccatum. Sed actus matrimonialis indiget excusari per
            bona matrimonii, ut Magister dicit. Ergo est peccatum.</p>
          <p xml:id="ta-l4d26q1-d1e262">Praeterea, de similibus specie idem est judicium. Sed concubitus matrimonialis est
            ejusdem speciei cum actu adulterii, quia ad idem terminatur, scilicet speciem humanam.
            Ergo cum actus adulterii sit peccatum, et actus matrimonii.</p>
          <p xml:id="ta-l4d26q1-d1e265">Praeterea, superfluum in passionibus corrumpit virtutem. Sed semper in actu matrimonii
            est superfluitas delectationis, adeo quod absorbet rationem, quae est principale hominis
            bonum; unde philosophus in 7 Ethic., dicit, quod impossibile est hominem aliquid in ipsa
            intelligere. Ergo semper actus matrimonialis est peccatum.</p>
          <p xml:id="ta-l4d26q1-d1e268">Sed contra; 1 Corinth. 7, 36: <quote xml:id="ta-l4d26q1-Qd1e270">virgo non peccat, si nubat</quote>, et 1 Timoth.
            5, 14: <quote xml:id="ta-l4d26q1-Qd1e273">volo juvenculas nubere, filios procreare</quote>. Sed procreatio filiorum
            non potest fieri sine carnali conjunctione. Ergo actus matrimonialis non est peccatum;
            alias apostolus non voluisset illud.</p>
          <p xml:id="ta-l4d26q1-d1e277">Praeterea, nullum peccatum est in praecepto. Sed actus matrimonialis est in praecepto;
            1 Corinth. 7, 3: <quote xml:id="ta-l4d26q1-Qd1e279">uxori vir debitum reddat</quote>. Ergo non est peccatum.</p>
          <p xml:id="ta-l4d26q1-d1e283">Respondeo dicendum, quod supposito quod natura corporalis sit a Deo bono instituta;
            impossibile est dicere, quod ea quae pertinent ad conservationem naturae corporalis, et
            ad quae natura inclinat, sint universaliter mala; et ideo, cum inclinatio sit naturae ad
            prolis procreationem, per quam natura speciei conservatur, impossibile est dicere, quod
            actus quo procreatur proles, sit universaliter illicitus, ut in eo medium virtutis
            inveniri non possit; nisi ponatur secundum quorumdam insaniam, quod res corporales
            causatae sunt a Deo malo; ex quo forte ista opinio derivatur quae in littera tangitur;
            et ideo est pessima haeresis.</p>
          <p xml:id="ta-l4d26q1-d1e287">Ad primum ergo dicendum, quod apostolus in verbis illis non prohibuit matrimonii actum,
            sicut nec rerum possessionem, cum dixit: <quote xml:id="ta-l4d26q1-Qd1e289">qui utuntur hoc mundo, sint quasi non
              utentes</quote>. Sed in utroque fruitionem prohibuit; quod patet ex ipso modo
            loquendi: non enim dixit: sint non utentes, vel non habentes: sed <quote xml:id="ta-l4d26q1-Qd1e292">quasi non
              utentes</quote>, vel <quote xml:id="ta-l4d26q1-Qd1e295">non habentes</quote>.</p>
          <p xml:id="ta-l4d26q1-d1e299">Ad secundum dicendum, quod Deo conjungimur et secundum habitum gratiae, et secundum
            actum contemplationis et amoris. Quod ergo primam conjunctionem separat, semper est
            peccatum; non autem quod separat secundam: quia aliqua occupatio licita circa res
            inferiores animum distrahit, ut actu Deo conjungi non sit idoneus; et hoc praecipue
            accidit in carnali conjunctione, in qua detinetur mens propter delectationem intensam;
            et propter hoc, illis quibus competit divina contemplari, aut sacra tractare, indicitur
            pro tempore illo continentia ab uxoribus; et secundum hoc etiam dicitur quod spiritus
            sanctus quantum ad actum revelationis secretorum non tangebat mentes prophetarum in usu
            matrimonii.</p>
          <p xml:id="ta-l4d26q1-d1e302">Ad tertium dicendum, quod turpitudo illa concupiscentiae quae actum matrimonii semper
            concomitatur, non est turpitudo culpae, sed poenae, ex peccato primo proveniens; ut
            scilicet inferiores vires et membra corporis rationi non obediant; et propter hoc ratio
            non sequitur.</p>
          <p xml:id="ta-l4d26q1-d1e305">Ad quartum dicendum, quod illud proprie dicitur excusari quod aliquam similitudinem
            mali habet, et tamen non est malum, vel non tantum quantum apparet: quorum quaedam
            excusantur a toto, quaedam a tanto; et quia actus matrimonialis propter corruptionem
            concupiscentiae habet similitudinem actus inordinati, ideo pro bono matrimonii excusatur
            a toto, ut non sit peccatum.</p>
          <p xml:id="ta-l4d26q1-d1e308">Ad quintum dicendum, quod quamvis sint idem specie naturae, tamen differunt in specie
            moris, quam una circumstantia variat, scilicet accedere ad suam vel non suam; sicut
            etiam occidere hominem per violentiam vel per justitiam, facit diversam speciem moris,
            quamvis sit una species naturae; et tamen unum est licitum, aliud illicitum.</p>
          <p xml:id="ta-l4d26q1-d1e311">Ad sextum dicendum, quod superfluum passionis quod virtutem corrumpit, non solum
            impedit rationis actum, sed tollit rationis ordinem; quod non facit delectationis
            intensio in actu matrimoniali, quia etiam si tunc non ordinetur homo, tamen est a
            ratione praeordinatus.</p>

        </div>
        <div xml:id="ta-l4d26q1-Dd1e315" type="articulus">
          <head xml:id="ta-l4d26q1-Hd1e317">Articulus 4</head>

          <head xml:id="ta-l4d26q1-Hd1e320" type="question-title">Utrum actus matrimonialis sit meritorius</head>

          <p xml:id="ta-l4d26q1-d1e323">Ad quartum sic proceditur. Videtur quod actus matrimonialis non sit meritorius.
            Chrysostomus enim dicit super Matth.: <quote xml:id="ta-l4d26q1-Qd1e325">matrimonium etsi utentibus se poenam non
              infert, mercedem tamen non praestat</quote>. Sed meritum respectu mercedis dicitur.
            Ergo actus matrimonialis non est meritorius.</p>
          <p xml:id="ta-l4d26q1-d1e329">Praeterea, illud quod est meritorium, dimittere non est laudabile. Sed laudabilis est
            virginitas, per quam matrimonium dimittitur. Ergo matrimonialis actus non est
            meritorius.</p>
          <p xml:id="ta-l4d26q1-d1e332">Praeterea, qui utitur indulgentia sibi facta, beneficio recepto utitur. Sed ex hoc quod
            alicui praestatur beneficium, non meretur. Ergo actus matrimonialis non est
            meritorius.</p>
          <p xml:id="ta-l4d26q1-d1e336">Praeterea, meritum in difficultate consistit, sicut et virtus. Sed actus matrimonialis
            non habet difficultatem, sed delectationem. Ergo non est meritorius.</p>
          <p xml:id="ta-l4d26q1-d1e339">Praeterea, illud quod non potest fieri sine peccato veniali, nunquam est meritorium;
            quia non potest homo simul mereri et demereri. Sed in actu matrimoniali semper est
            peccatum veniale: quia etiam primus motus in hujusmodi delectatione est peccatum
            veniale. Ergo actus praedictus non potest esse meritorius.</p>
          <p xml:id="ta-l4d26q1-d1e342">Sed contra, omnis actus in quo impletur praeceptum, est meritorius, si ex caritate
            fiat. Sed actus matrimonialis est hujusmodi: quia dicitur 1 Corinth. 7, 3: <quote xml:id="ta-l4d26q1-Qd1e344">uxori
              vir debitum reddat</quote>. Ergo et cetera.</p>
          <p xml:id="ta-l4d26q1-d1e348">Praeterea, omnis actus virtutis est meritorius. Sed actus praedictus est actus
            justitiae, quia dicitur redditio debiti. Ergo est meritorius.</p>
          <p xml:id="ta-l4d26q1-d1e351">Respondeo dicendum, quod cum nullus actus ex deliberata voluntate procedens sit
            indifferens, ut in 2 Lib., dist. 40, quaest. unic. art. 5, dictum est, actus
            matrimonialis semper est peccatum, vel meritorius in eo qui gratiam habet. Si enim ad
            actum matrimonialem virtus inducat, vel justitiae, ut debitum reddat, vel religionis, ut
            proles ad cultum Dei procreetur, est meritorius. Si autem moveat libido sistens infra
            bona matrimonii, ut scilicet nullo modo ad aliam accedere vellet, est peccatum veniale.
            Si autem extra bona matrimonii efferatur, ut scilicet cum quacumque muliere id facere
            proponeret, est peccatum mortale. Natura autem movere non potest quin vel ordinetur
            ratione, et sic erit motus virtutis; vel non ordinetur, et sic erit motus libidinis.</p>
          <p xml:id="ta-l4d26q1-d1e354">Ad primum ergo dicendum, quod radix merendi quantum ad praemium substantiale est ipsa
            caritas: sed quantum ad aliquod accidentale praemium ratio meriti consistit in
            difficultate actus; et sic actus matrimonii non est meritorius, sed primo modo.</p>
          <p xml:id="ta-l4d26q1-d1e358">Ad secundum dicendum, quod homo potest mereri in minoribus bonis et in majoribus: unde
            quando aliquis minora bona dimittit ut majora faciat, laudandus est a minus meritorio
            actu discedens.</p>
          <p xml:id="ta-l4d26q1-d1e361">Ad tertium dicendum quod indulgentia quandoque est de minoribus malis; et sic
            indulgetur actus matrimonii prout ad ipsum movet libido infra terminos matrimonii
            consistens, sic enim est veniale peccatum: sed prout ad ipsum movet virtus, ut est
            meritorius, non habet indulgentiam nisi secundum quod est indulgentia de minoribus
            bonis, quae idem est quod concessio. Nec est inconveniens quod ille qui tali concessione
            utitur, mereatur: quia bonus usus beneficiorum Dei meritorius est.</p>
          <p xml:id="ta-l4d26q1-d1e364">Ad quartum dicendum, quod difficultas laboris requiritur ad meritum praemii
            accidentalis; sed ad meritum praemii essentialis requiritur difficultas consistens in
            ordinatione medii, et hoc est etiam in actu matrimoniali.</p>
          <p xml:id="ta-l4d26q1-d1e367">Ad quintum dicendum, quod primus motus secundum quod dicitur peccatum veniale, est
            motus appetitus in aliquod inordinatum delectabile, quod non est in actu matrimoniali;
            et ideo ratio non sequitur.</p>
        </div>
      </div>
    </body>
  </text>
</TEI>