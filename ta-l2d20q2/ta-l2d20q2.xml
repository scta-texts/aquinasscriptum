<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum II, Distinctio 20, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum II, Distinctio 20, Quaestio 2</title>
          <date when="2016-03-17">March 17, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-17">March 17, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d20q1">
        <head xml:id="ta-l2d20q1-Hd1e89">Librum II, Distinctio 20, Quaestio 2</head>
        <div xml:id="ta-l2d20q1-Dd1e92">
          <head xml:id="ta-l2d20q1-Hd1e94">Prooemium</head>
          <p xml:id="ta-l2d20q1-d1e97">Deinde quaeritur de qualitate natorum; et circa hoc quaeruntur tria: 1 quales fuissent
            secundum corpus; 2 quales fuissent secundum intellectum in cognitione veritatis; 3
            quales fuissent secundum affectionem in amore virtutis.</p>
        </div>
        <div xml:id="ta-l2d20q1-Dd1e101" type="articulus">
          <head xml:id="ta-l2d20q1-Hd1e103">Articulus 1</head>

          <head xml:id="ta-l2d20q1-Hd1e106" type="questionTitle">Utrum in statu innocentiae homines habuissent omnem
            perfectionem corporis quo ad virtutem et staturam et sexum, statim post
            nativitatem</head>

          <p xml:id="ta-l2d20q1-d1e109">Ad primum sic proceditur. Videtur quod homines in statu innocentiae statim nati, omnem
            perfectionem corporis habuissent et quantum ad staturam, et quantum ad sexum. Sicut enim
            philosophus dicit in 16 de animalibus, mulier est vir occasionatus. Illud autem
            occasionatum dicitur quod non est per se intentum, sed ex aliqua corruptione vel defectu
            proveniens. Cum ergo in primo statu nullus defectus naturalis operationis fuisset,
            videtur quod omnes nati fuissent in perfecto sexu, scilicet virili.</p>
          <p xml:id="ta-l2d20q1-d1e112">Praeterea, agens perfectum inducit similitudinem suam in patiente, nisi sit defectus ex
            parte recipientis. Sed in generatione hominum semen maris est agens, et sanguis mulieris
            est materia et patiens. Cum ergo ex neutra parte in statu innocentiae aliquis defectus
            fuisset, videtur quod semper proles in similitudinem patris producta fuisset in sexu
            virili.</p>
          <p xml:id="ta-l2d20q1-d1e115">Praeterea, magis distat limus terrae ab humano corpore quam materia a muliere
            administrata ad formationem conceptus in naturali generatione. Sed primus homo de limo
            terrae formatus, statim in perfecta quantitate et virtute membrorum productus est. Ergo
            multo fortius filii qui ex eo nascerentur.</p>
          <p xml:id="ta-l2d20q1-d1e119">Praeterea, Augustinus dicit in littera, quod infirmitas carnis quae est in pueris,
            congruit infirmitati mentis. Sed in statu innocentiae nulla fuisset mentis infirmitas.
            Ergo nec in tali infirmitate carnis pueri nati forent.</p>
          <p xml:id="ta-l2d20q1-d1e122">Praeterea, omnium animalium nobilissimum est homo. Sed quorumdam animalium filii
            naturaliter statim nati officia membrorum habent. Ergo defectus qui in pueris nunc
            videtur accidere, non est naturalis, sed ex peccato inductus: ergo ante peccatum non
            fuisset.</p>
          <p xml:id="ta-l2d20q1-d1e125">Sed contra, omnis virtus naturalis, multiplicata materia, roboratur secundum debitam
            proportionem, quia in majori quantitate major est virtus. Sed pueros oportebat parvulos
            nasci propter materni uteri necessitatem, ut in littera dicitur. Ergo oportuit ut eorum
            virtus motiva, quae materialis est, imperfecta esset.</p>
          <p xml:id="ta-l2d20q1-d1e128">Praeterea, in pueris oportet expectari tempus ad generandum, quousque completur tempus
            augmenti: quamdiu enim est augmentum in suo vigore, sicut in duobus primis septenniis,
            generativa opus suum non habet: tum quia digestio completa non est, ut semen debito modo
            maturari possit: tum etiam quia quod residuum est ab opere nutritivae, cedit in usum
            augmentativae. Sed sicut generativae deserviunt quaedam membra, ita et aliis animae
            viribus. Ergo et per eamdem rationem nec aliorum membrorum usum habuissent, ad quorum
            actus exigitur aliquorum membrorum fortificatio et completio.</p>
          <p xml:id="ta-l2d20q1-d1e131">Respondeo dicendum, quod in hominis vita est quaedam circulatio, eo quod a defectu
            incipit, in statum debitae perfectionis deveniens, ex quo iterum in defectum terminatur;
            unde et principium hominis quidam defectus consequuntur in pueritia, et similiter finem
            in senectute. Homo autem ante peccatum etsi vitae termino caruisset, tamen habuisset
            vitae principium per nativitatem; unde hos defectus qui ordinantur ad vitae terminum, ut
            aegritudines et defectus seniles, non habuisset: defectus autem illos qui principium
            originis consequuntur, nihil prohibet eum habuisse, ut Magister in littera dicit: nec
            hoc fuisset ei in poenam, quia ex hoc nullum incommodum sentiret, divina providentia eum
            gubernante. Quidam vero dicunt aliter, innitentes verbis Augustini quae in littera
            ponuntur. Sed cum Augustinus de his nihil asserat, ut in littera dicitur, probabilius
            sustinebitur illud quod naturalis cursus habet, ubi Scripturae auctoritas non
            repugnat.</p>
          <p xml:id="ta-l2d20q1-d1e134">Ad primum ergo dicendum, quod quamvis mulier sit praeter intentionem naturae
            particularis, quae agit in hoc semine, intendens prolem adducere in perfectam
            similitudinem generantis, non tamen est praeter intentionem naturae universalis, sicut
            nec corruptio: quia sine femina non posset esse generatio, ut perpetuitas speciei
            salvaretur: et ideo etiam per divinam providentiam ad officium generationis mulieres
            aliquas nasci oportebat, et in aequali numero cum viris, ut una unius esset.</p>
          <p xml:id="ta-l2d20q1-d1e138">Ad secundum dicendum, quod generatio mulieris contingit, ut in 18 de animalibus
            dicitur, ex hoc quod semen viri non potest vincere super materiam mulieris, ut digerat
            ipsam ultima digestione, et in perfectum sexum adducat. Hujusmodi autem impotentiae
            causa potest esse triplex. Una est ex defectu naturalis principii agentis cum semine;
            quia calor est diminutus in semine propter ejus indigestionem; unde ante tertium
            septennium, ut philosophus dicit, viri ut in pluribus feminas generant: et talis causa
            non multum fuisset in primo statu: quia tempus in quo est perfecta generatio non
            anticiparetur. Alia causa est ex virtute imaginativa quam sequuntur etiam virtutes
            corporales, sicut patet quod ad imaginationem alicujus terribilis totum corpus
            concutitur et tremit: et ita videmus quod filii frequenter nascuntur similes illis quos
            parentes imaginantur in actu conceptionis: sicut etiam Hieronymus narrat de quadam
            muliere quae peperit filium nigrum propter hoc quod in tempore coitus vidit imaginem
            nigram: et talis causa generationis feminae potuit esse in statu innocentiae, ut filii
            nascerentur in hoc vel in illo sexu, secundum voluntatem parentum, et praecipue propter
            magnam obedientiam corporis ad animam in statu illo. Tertia causa est ex aliquo
            principio extrinseco: quia parva immutatio, ut philosophus dicit in 18 de animalibus,
            vel venti, vel temporis vel hujusmodi, sexus variationem facit; unde dicit, quod
            expertum est apud pastores, quod quando flat ventus Septemtrionalis, concipiuntur mares,
            et quando flat meridionalis, concipiuntur feminae, propter abundantiam humiditatis: et
            etiam si in tempore coitus aspiciant ad partem Septentrionalem vel meridionalem,
            sequitur etiam dicta diversitas ut frequenter: et talis causa potuit esse in statu
            illo.</p>
          <p xml:id="ta-l2d20q1-d1e141">Ad tertium dicendum, quod de limo terrae corpus primi hominis formatum est virtute
            divina, cujus est statim ad perfectum adducere cum voluerit; sed propagatio filiorum
            fuisset per virtutem naturae, cujus non est subito operari; et ideo per successiones
            temporum in ultimum perfectionis statum proles perducta fuisset.</p>
          <p xml:id="ta-l2d20q1-d1e144">Ad quartum dicendum, quod infirmitas carnis nunc in pueris duo complectitur: scilicet
            defectum usus membrorum; et hoc congruit naturali infirmitati mentis, inquantum adhuc
            non pervenit ad ultimum complementum scientiae vel virtutis; quod etiam in primo statu
            esse potuit: complectitur etiam quamdam poenam in esurie et fletu, et talis infirmitas
            congruit infirmitati culpae; unde neutrum horum in primo statu fuisset, scilicet nec
            poena nec culpa.</p>
          <p xml:id="ta-l2d20q1-d1e147">Ad quintum dicendum, quod hoc est ex nobili complexione hominis, quod defectum talem in
            pueritia prae quibusdam animalibus patitur: quia enim est mollis complexionis, ideo
            membra puerilia ex sui mollitie sunt impotentia ad suos actus exercendos: et etiam
            propter humiditatem abundantem in pueritia, quod contingit in hominibus prae quibusdam
            animalibus tum ex magnitudine cerebri, quod homo majus prae aliis animalibus habet,
            secundum proportionem sui corporis; tum etiam propter qualitatem complexionis, a qua si
            in humidiorem recedatur, propter complexionem aetatis invenietur superabundans
            humiditas, quae praecipue impedit motum nervorum. Unde animalia siccae complexionis ut
            caprae, nascuntur cum membris ad motum habilibus.</p>
        </div>
        <div xml:id="ta-l2d20q1-Dd1e151" type="articulus">
          <head xml:id="ta-l2d20q1-Hd1e153">Articulus 2</head>

          <head xml:id="ta-l2d20q1-Hd1e156" type="questionTitle">Utrum in statu innocentiae pueri mox nati, fuissent perfecti in
            cognitione</head>

          <p xml:id="ta-l2d20q1-d1e159">Ad secundum sic proceditur. Videtur quod pueri mox nati, perfecti in cognitione
            fuissent. Omnis enim virtus cujus actus impeditur ex imperfectione corporis, est virtus
            materialis. Sed intellectus non est actus corporis cujusdam, ut philosophus dicit. Ergo
            naturaliter non impeditur a suo actu propter defectum corporis: ergo videtur quod in
            statu integritatis naturae, pueri perfectam cognitionem habuissent, etiam si defectum
            membrorum paterentur.</p>
          <p xml:id="ta-l2d20q1-d1e162">Si dicatur, quod intellectus impeditur per accidens ex impedimento corporis inquantum
            indiget accipere a virtutibus corporalibus, contra. Quod superiores vires ab
            inferioribus accipiant, videtur esse perversitas ordinis. Sed in primo statu nulla
            deordinatio in partibus animae erat. Ergo intellectus non accipiebat perfectionem suam
            ex viribus sensibilibus.</p>
          <p xml:id="ta-l2d20q1-d1e165">Praeterea, intellectus non indiget sensu nisi ad acquirendam scientiam; unde qui
            privatur visu scientiam de coloribus retinet quam per visum accepit. Sed in primo statu
            habitum scientiae homo habuisset immediate ex divina influentia, et forte per
            ministerium Angelorum. Ergo ad intelligendum et sciendum in actu, sensibus non
            indigebat; et sic idem quod prius.</p>
          <p xml:id="ta-l2d20q1-d1e169">Praeterea, sensus puerorum in primo statu non fuissent imperfectiores quam modo sint.
            Sed modo pueri perfecte possunt videre et audire, et sic de aliis. Ergo et tunc: et ita
            per defectum sensibilium virium actus intellectus non impeditur.</p>
          <p xml:id="ta-l2d20q1-d1e172">Praeterea, perfectioris cognitionis secundum suam naturam aliis animalibus est homo.
            Sed alia animalia mox nata habent cognitionem quarumdam rerum quae prosunt eis vel
            nocent; unde agnus sequitur matrem, et fugit lupum. Ergo multo fortius hoc homo secundum
            suam naturam habere debet: et ita videtur quod defectus cognitionis qui est in pueris,
            non est naturalis, sed ex peccato inductus: et ita videtur quod ante peccatum perfectam
            cognitionem habuissent.</p>
          <p xml:id="ta-l2d20q1-d1e175">Sed contra, ut dicit philosophus 7 Physic., in quiescendo fit anima sciens et prudens.
            Sed in pueritia non potest esse perfecta quies corporis, propter multos motus, et
            praecipue propter augmentum. Ergo nec perfectam cognitionem secundum naturam habere
            potest.</p>
          <p xml:id="ta-l2d20q1-d1e178">Praeterea, ad hoc anima infusa est corpori ut in ipso acquirat perfectionem scientiae
            et virtutis. Sed hoc non esset, si per seipsam scientiam perfectam haberet, quam per
            temporum successionem in corpore acquireret. Ergo non statim dum corpori infunditur,
            perfectam cognitionem habet, sed experimento indiget et tempore intellectualis virtus,
            ut philosophus in 2 Ethic. dicit.</p>
          <p xml:id="ta-l2d20q1-d1e181">Respondeo dicendum, quod sicut Magister dicit in littera, oportet quod positio de
            perfectione intellectus consonet positioni de perfectione corporis; unde cum posuerimus
            pueros in principio non habituros fuisse membrorum usum, oportet ponere quod nec usum
            perfectae cognitionis habuissent. Qui autem membrorum perfectionem concedunt, perfectum
            usum rationis etiam concedere possunt. Inter alia enim membra corporis, cerebrum
            humidissimum est. Unde si propter humiditatem aetatis; membrorum aliorum officia pueri
            habere non poterant, multo minus plenum usum imaginativae virtutis, cujus organum est in
            anteriori parte cerebri, habere poterant. Abundantia enim humiditatis confusionem
            quamdam phantasmatum creat, sicut patet in ebriis, ex multo vapore ad caput ascendente.
            Phantasmata autem, ut in 3 de anima dicitur, se habent ad intellectum sicut colores ad
            visum. Unde sicut ad confusionem colorum sequitur indeterminatio et confusio in actu
            virtutis visivae; ita ad confusionem phantasmatum sequitur quaedam confusio in actu
            virtutis intellectivae; et inde est quod pueri in principio confusam cognitionem habent
            universalium quorumdam, et postmodum per successiones temporis distincte unumquodque
            cognoscunt; unde in 1 Physicor. dicitur, quod pueri in principio appellant omnem virum
            patrem, posterius autem determinant unumquodque.</p>
          <p xml:id="ta-l2d20q1-d1e184">Ad primum ergo dicendum, quod operatio intellectus non impeditur propter defectum
            corporis per se, sed per accidens, ut dictum est, scilicet ex defectu virium a quibus
            intellectus accipit.</p>
          <p xml:id="ta-l2d20q1-d1e188">Ad secundum dicendum, quod perfectio intellectus possibilis est per receptionem objecti
            sui, quod est species intelligibilis in actu. Sicut autem in objecto visus est aliquid
            quasi materiale, quod accipitur ex parte rei coloratae, sed complementum formale
            visibilis inquantum hujusmodi est ex parte lucis, quae facit visibile in potentia esse
            visibile in actu: ita etiam objectum intellectus quasi materialiter administratur vel
            offertur a virtute imaginativa; sed in esse formali intelligibili completur ex lumine
            intellectus agentis, et secundum hanc formam habet quod sit perfectio in actu
            intellectus possibilis: et ita non sequitur deordinatio in partibus animae, si
            intellectus possibilis perficiatur per species a phantasmatibus acceptas, inquantum
            illustrantur lumine intellectus agentis, quae est potentia altior quam intellectus
            possibilis.</p>
          <p xml:id="ta-l2d20q1-d1e191">Ad tertium dicendum, quod cum phantasma sit objectum intellectus possibilis, ut dictum
            est, secundum statum viae, anima ad suum actum phantasmatibus indiget, non solum ut ab
            eis scientiam accipiat secundum motum qui est a sensibus ad animam, sed etiam ut habitum
            cognitionis quam habet circa species phantasmatum, ponat secundum motum qui est ab anima
            ad sensus, ut sic inspiciat in actu quod per habitum cognitionis tenet in mente. Unde
            etiam Dionysius dicit in epistola ad Titum, quod illi qui intellectuales revelationes
            accipiunt, eas quibusdam figuris circumponunt; unde laesa imaginatione per laesionem
            organi, ut est in phraeneticis, intellectus impeditur ab actuali consideratione etiam
            eorum quae prius sciebat.</p>
          <p xml:id="ta-l2d20q1-d1e194">Ad quartum dicendum, quod exteriorum sensuum actus in pueris distincti sunt, sed
            imaginatio confusa est propter cerebri humiditatem excedentem, et ita etiam oportet quod
            operatio intellectus sit confusa: non enim intellectus immediate ab exterioribus
            sensibus accipit, sed ab interioribus.</p>
          <p xml:id="ta-l2d20q1-d1e197">Ad quintum dicendum, quod alia animalia non prosequuntur conveniens et fugiunt nocivum
            per rationis deliberationem, sed per naturalem instinctum aestimativae virtutis: et
            talis naturalis instinctus est etiam in pueris; unde etiam mamillas accipiunt, et alia
            eis convenientia, etiam sine hoc quod ab aliis doceantur.</p>
        </div>
        <div xml:id="ta-l2d20q1-Dd1e201" type="articulus">
          <head xml:id="ta-l2d20q1-Hd1e203">Articulus 3</head>

          <head xml:id="ta-l2d20q1-Hd1e206" type="questionTitle">Utrum in statu innocentiae pueri nascerentur in gratia</head>

          <p xml:id="ta-l2d20q1-d1e209">Ad tertium sic proceditur. Videtur quod in statu innocentiae pueri in gratia
            nascerentur. Quia secundum considerationem philosophi, sicut se habet propositum in
            proposito, ita et oppositum in opposito. Sed homo corruptus per peccatum transmisit
            peccatum in posteros. Ergo etiam et gratiam et justitiam quam habuit, in posteros
            transmisisset.</p>
          <p xml:id="ta-l2d20q1-d1e212">Praeterea, bonum est potentius quam malum: quia malum non agit nisi virtute boni, ut
            dicit Dionysius. Si ergo malum primi hominis adeo fuit potens ut totum humanum genus
            inficeret, multo amplius ejus gratia totum humanum genus justificasset.</p>
          <p xml:id="ta-l2d20q1-d1e215">Praeterea, Adam non solum sibi, sed etiam nobis demeruit: quia per unum hominem
            peccatum et mors in mundum intravit, Rom. 5. Sed meritum et demeritum ab eadem potentia
            procedunt. Ergo et ipse, si perstitisset, omnibus mereri potuisset; et ita omnes per
            ejus meritum primam gratiam consecuti fuissent.</p>
          <p xml:id="ta-l2d20q1-d1e219">Praeterea, impossibile est esse poenam sine culpa. Sed poena peccati originalis est
            carentia visionis divinae. Ergo cum in statu innocentiae homines sine peccato originali
            nati fuissent, habuissent meritum visionis divinae. Sed hoc non potest haberi nisi per
            gratiam. Ergo nati fuissent in justitia gratuita.</p>
          <p xml:id="ta-l2d20q1-d1e222">Praeterea, homo per peccatum necessitatem peccandi incurrit. Ergo si perstitisset, in
            justitia confirmatus fuisset. Sed secundum Anselmum, oportuit ut qualis ipse fuit, tales
            etiam filios genuisset. Ergo et omnes in justitia confirmati fuissent mox a nativitate
            sua, ut peccare non possent.</p>
          <p xml:id="ta-l2d20q1-d1e225">Sed contra, illud quod infunditur immediate a Deo, ut anima rationalis, non
            transfunditur a parentibus. Sed gratia est hujusmodi, ut in 1 libro probatum est, dist.
            14. Ergo gratiam vel justitiam in posteros non transfudisset.</p>
          <p xml:id="ta-l2d20q1-d1e228">Praeterea, Hugo de sancto Victore dicit quod homo si perstitisset, generasset filios
            sine peccato, sed tamen non necessario paternae haeredes justitiae; et ita videtur quod
            justitiam vel gratiam non transfudisset.</p>
          <p xml:id="ta-l2d20q1-d1e231">Respondeo dicendum, quod, sicut dicit philosophus in 2 de Generat., in generatione est
            quaedam circulatio, quae tamen non redit in idem numero, sed ad idem specie: homo enim
            generat hominem, non Socrates Socratem; et inde est quod generatum generanti assimilatur
            in omnibus illis quae ad naturam speciei pertinent, nisi adveniat impedimentum, ut in
            monstris apparet; non autem oportet quod assimiletur in proprietatibus quae consequuntur
            individuum ratione individui: et si aliquando contingat quod in aliquibus proprietatibus
            etiam personalibus assimiletur filius patri, hoc tantum accidit in accidentibus
            corporalibus, sicut quod albus generat album, et podagricus podagricum: non autem in
            perfectionibus animae generat sibi similem secundum actum, ut grammaticus non generat
            grammaticum; sed forte secundum aptitudinem tantum; secundum quod ex complexione
            corporis unus est habilior alio ad scientiam vel doctrinam vel virtutem. Sciendum est
            ergo quod duplex justitia primo homini poterat convenire. Una originalis, quae erat
            secundum debitum ordinem corporis sub anima, et inferiorum virium sub superiori, et
            superioris sub Deo; et haec quidem justitia ipsam naturam humanam ordinabat in sui
            primordio ex divino munere; et ideo talem justitiam in filios transfudisset. Est etiam
            alia justitia gratuita, quae actus meritorios elicit; et de hac est duplex opinio.
            Quidam enim dicunt, quod primus homo in naturalibus tantum creatus est, et non in
            gratuitis; et secundum hoc videtur quod ad talem justitiam requirebatur quaedam
            praeparatio per actus personales; unde secundum hoc talis gratia proprietas personalis
            erat ex parte animae; et ideo nullo modo transfusa fuisset, nisi secundum aptitudinem
            tantum. Alii vero dicunt, quod homo in gratia creatus est; et secundum hoc videtur quod
            donum gratuitae justitiae ipsi humanae naturae collatum sit; unde cum transfusione
            naturae simul etiam infusa fuisset.</p>
          <p xml:id="ta-l2d20q1-d1e234">Ad primum ergo dicendum, quod peccatum originale est primo et per se peccatum naturae,
            et per posterius personae; actuale autem est proprie peccatum personae quod per actum
            personalem incurritur: et ideo, sicut peccatum originale transfunditur, et non peccatum
            actuale, ita etiam justitia originalis naturalis transfusa fuisset, et forte non
            gratuita.</p>
          <p xml:id="ta-l2d20q1-d1e238">Ad secundum dicendum sicut ad primum.</p>
          <p xml:id="ta-l2d20q1-d1e241">Ad tertium dicendum, quod peccatum non transit in posteros a primo parente per modum
            demeriti, quasi ipse omnibus mortem meruerit, et infectionem peccati; sed per modum
            traductionis consequentis traductionem naturae: non enim unius personae actus toti
            naturae mereri vel demereri potest, nisi limites humanae naturae transcendat, ut patet
            in Christo, qui Deus et homo est: unde a Christo nascuntur filii gratiae, non per carnis
            traductionem, sed per meritum actionis; ab Adam vero nascimur filii irae per
            propagationem, non per demeritum.</p>
          <p xml:id="ta-l2d20q1-d1e244">Ad quartum dicendum, quod carentia visionis divinae potest dupliciter intelligi: vel
            negative, et sic non est poena, sed defectus naturalis: cuilibet enim naturae creatae
            convenit ut ex se non habeat unde in Dei visionem ascendere possit: vel privative, et
            sic est poena, secundum quod importat quamdam obnoxietatem ad non videndum Deum.</p>
          <p xml:id="ta-l2d20q1-d1e247">Ad quintum dicendum, quod probabile videtur quod si Adam primae tentationi restitisset,
            nondum statim confirmationem justitiae fuisset adeptus; sed quando in spiritualem vitam
            fuisset translatus, simul immortalitatem accepisset in corpore et justitiae
            confirmationem in anima. Quod ergo dicitur, quod quia tentationi succubuit, peccandi
            necessitatem incurrit, verum est de peccato veniali, quod gratiae non opponitur, sed
            cuidam accidenti gratiae, scilicet fervori; sed necessitatem peccandi mortaliter homo
            etiam in peccato existens non habet, nisi peccare intelligatur in peccato esse, sicut
            videre dicitur habere visum. Non enim qui in peccato est potest per se non esse in
            peccato ut possit a peccato per se sine gratiae infusione resurgere: nec tamen sequitur,
            si homo post peccatum non potest in peccato non esse, quod in gratia existens non possit
            in gratia non esse: quia homo per seipsum peccare potest, sed non per se resurgere. Si
            tamen concedatur quod Adam confirmatus fuisset statim post victoriam tentationis, adhuc
            non sequitur quod filios confirmatos in justitia genuisset; quia hoc sequebatur actus
            personales ejus, et ita erat perfectio ad personam pertinens, quam non oportet in filios
            propagari; sicut si Adam donum philosophiae habuit, vel miracula faciendi, non oporteret
            quod filii ejus hoc habuissent.</p>
          <p xml:id="ta-l2d20q1-d1e250">Ad aliam etiam patet de plano solutio: quia non intelligitur gratia in posteros
            propagari a parentibus quasi, per virtutem seminalem, gratiam filii consequerentur: sed
            quia cum transfusione naturae, cui, ex provisione divina gratia debebatur, simul gratia
            infusa fuisset, secundum unam opinionem.</p>
          <p xml:id="ta-l2d20q1-d1e253">Alia etiam auctoritas inducta intelligitur de justitia gratuita, et non de originali,
            secundum unam opinionem. Vel potest intelligi de operibus justitiae: quia si cum gratia
            nati fuissent, poterant per liberum arbitrium a justitia parentum deviare.</p>
        </div>
        <div xml:id="ta-l2d20q1-Dd1e258">
          <head xml:id="ta-l2d20q1-Hd1e260">Expositio textus</head>
          <p xml:id="ta-l2d20q1-d1e263"><quote xml:id="ta-l2d20q1-Qd1e264">Excipitur honestate nuptiali</quote>, hoc modo ut scilicet quod sine nuptiis
            turpitudinem culpae et poenae haberet, per honestatem matrimonii turpitudine poenae
            remanente, turpitudo culpae tollatur. <quote xml:id="ta-l2d20q1-Qd1e267">Sed potuerunt in Paradiso eis esse nuptiae
              honorabiles</quote>: quia in statu illo nuptiae simpliciter virginitate honorabiliores
            fuissent, eo quod in nullo integritate mentis laesa, fecunditas carnis in matrimonio,
            sterilitati virginitatis praevaluisset. <quote xml:id="ta-l2d20q1-Qd1e270">Vel quia Deus nondum jusserat</quote>.
            Videtur hoc esse falsum: quia actum matrimonialem praeceperat Deus, dicens:
              <quote xml:id="ta-l2d20q1-Qd1e273">crescite et multiplicamini et replete terram</quote>. Sed quod dicitur hic
            potest intelligi de speciali jussione ad determinatum tempus. <quote xml:id="ta-l2d20q1-Qd1e276">Responderi potest,
              quod filios parvulos nasci oportebat propter materni uteri necessitatem</quote>. In
            hac responsione Magister unum asserit, scilicet, quod oporteat pueros in principio
            nativitatis parvos quantitate esse: sed tria sub dubio relinquit. Quorum unum est, si
            statim post nativitatem in perfectam quantitatem transformati fuissent. Sed hoc non
            potuit fieri operatione naturae, sed solum divino miraculo. Secundum est an essent
            parvuli per aliquod tempus, ita quod defectum quantitatis haberent sed non virtutis
            quantum ad membrorum officium. Tertium si in utroque per aliquod tempus imperfecti
            fuissent, scilicet et quantitate et virtute.</p>
        </div>
      </div>
    </body>
  </text>
</TEI>