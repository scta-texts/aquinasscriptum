<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 21, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 21, Quaestio 3</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="382a"/>
      </div>
    </front>
    <body>
      <div xml:id="ta-l4d21q3">
        <head xml:id="ta-l4d21q3-Hd1e97">Quaestio 3</head>
        <div xml:id="ta-l4d21q3-Dd1e100">
          <head xml:id="ta-l4d21q3-Hd1e102">Prooemium</head>
          <p xml:id="ta-l4d21q3-d1e105">Deinde quaeritur de sigillo confessionis; et circa hoc quaeruntur tria: 1 utrum in
            quolibet casu teneatur homo celare ea quae sub sigillo confessionis habet; 2 utrum
            possit alii revelare de licentia confitentis; 3 utrum teneatur ea celare, si etiam alias
            ea novit.</p>

        </div>
        <div xml:id="ta-l4d21q3-Dd1e109" type="articulus">
          <head xml:id="ta-l4d21q3-Hd1e111">Articulus 1</head>

          <head xml:id="ta-l4d21q3-Hd1e114" type="question-title">Utrum in quolibet casu teneatur sacerdos celare peccata quae
            sub sigillo confessionis novit</head>

          <div xml:id="ta-l4d21q3-Dd1e117">
            <head xml:id="ta-l4d21q3-Hd1e119">Quaestiuncula 1</head>
            <p xml:id="ta-l4d21q3-d1e122">Ad primum sic proceditur. Videtur quod non in quolibet casu teneatur celare sacerdos
              peccata quae sub sigillo confessionis novit. Quia, sicut dicit Bernardus, <quote xml:id="ta-l4d21q3-Qd1e124">quod
                est institutum pro caritate, contra caritatem non militat</quote>. Sed celatio
              confessionis in aliquo casu contra caritatem militaret; sicut aliquis in confessione
              scit aliquem haereticum, quem non potest inducere ad hoc quod desistat a corruptione
              plebis; et similiter de illo qui scit per confessionem affinitatem esse inter aliquos
              qui contrahere volunt. Ergo talis debet confessionem revelare.</p>
            <p xml:id="ta-l4d21q3-d1e128">Praeterea, id ad quod quis obligatur ex praecepto Ecclesiae tantum, non est necesse
              observari mandato Ecclesiae in contrarium facto. Sed celatio confessionis introducta
              est ex statuto Ecclesiae tantum. Si ergo per Ecclesiam praecipiatur quod quicumque
              scit aliquid de tali peccato, dicat; ille qui scit per confessionem, dicere debet.</p>
            <p xml:id="ta-l4d21q3-d1e131">Praeterea, magis debet homo servare conscientiam suam quam famam alterius; quia
              caritas ordinata est. Sed aliquando aliquis peccatum celans incurrit propriae
              conscientiae damnum, sicut cum in testimonium adducitur pro peccato illo, et jurare
              cogitur de veritate dicenda; vel cum aliquis abbas scit per confessionem alicujus
              prioris sibi subjecti peccatum, cujus occasio inducit ipsum ad ruinam, si ei prioratum
              dimittat; unde debet ei auferre propter debitum pastoralis curae; auferendo autem
              videtur confessionem publicare.</p>
            <p xml:id="ta-l4d21q3-d1e134">Praeterea, aliquis sacerdos per confessionem alicujus, quam audit, potest accipere
              conscientiam quod sit praelatione indignum. Sed quilibet tenetur contradicere
              promotioni indignorum, si sua intersit. Cum ergo contradicendo suspicionem inducere
              videatur de peccato, et sic quodammodo confessionem revelare; videtur quod oporteat
              quandoque confessionem revelare.</p>
            <p xml:id="ta-l4d21q3-d1e138">Sed contra est quod dicit Decret. de Poenit. et Remis.: <quote xml:id="ta-l4d21q3-Qd1e140">caveat sacerdos ne
                verbo vel signo vel alio quovis modo prodat aliquatenus peccatorem</quote>.</p>
            <p xml:id="ta-l4d21q3-d1e144">Praeterea, sacerdos debet Deo, cujus est minister, conformari. Sed Deus peccata quae
              per confessionem panduntur, non revelat, sed tegit. Ergo nec sacerdos revelare
              debet.</p>

          </div>
          <div xml:id="ta-l4d21q3-Dd1e148">
            <head xml:id="ta-l4d21q3-Hd1e150">Quaestiuncula 2</head>
            <p xml:id="ta-l4d21q3-d1e153">Ulterius. Videtur quod sigillum confessionis se extendat ad alia quam illa quae sunt
              de confessione. Quia de confessione non sunt nisi peccata. Sed aliquando aliquis cum
              peccatis multa alia narrat quae ad confessionem non pertinent. Ergo, cum ea sacerdoti
              dicantur ut Deo, videtur quod ad illa etiam sigillum confessionis se extendat.</p>
            <p xml:id="ta-l4d21q3-d1e156">Praeterea, aliquando aliquis dicit alicui aliquod secretum, et ille recipit sub
              sigillo confessionis. Ergo sigillum confessionis se extendit ad illa quae non sunt de
              confessione.</p>
            <p xml:id="ta-l4d21q3-d1e159">Sed contra, sigillum confessionis est aliquid annexum sacramentali confessioni. Sed
              ea quae sunt annexa alicui sacramento, non se extendunt ultra sacramentum illud. Ergo
              sigillum confessionis non se extendit nisi ad ea de quibus est sacramentalis
              confessio.</p>

          </div>
          <div xml:id="ta-l4d21q3-Dd1e163">
            <head xml:id="ta-l4d21q3-Hd1e165">Quaestiuncula 3</head>
            <p xml:id="ta-l4d21q3-d1e168">Ulterius. Videtur quod non solum sacerdos sigillum confessionis habeat. Quia
              aliquando aliquis confitetur sacerdoti per interpretem necessitate urgente. Sed
              interpres etiam tenetur confessionem celare. Ergo etiam non sacerdos aliquid sub
              sigillo confessionis habet.</p>
            <p xml:id="ta-l4d21q3-d1e171">Praeterea, aliquando aliquis in casu necessitatis potest laico confiteri. Sed ille
              tenetur peccata celare, cum sibi dicantur sicut Deo. Ergo non solum sacerdos sigillum
              confessionis habet.</p>
            <p xml:id="ta-l4d21q3-d1e174">Praeterea, aliquando aliquis se sacerdotem finget, ut conscientiam alicujus exploret
              per hanc fraudem; et ille etiam, ut videtur, peccat, si confessionem revelet. Ergo non
              solus sacerdos sigillum confessionis habet.</p>
            <p xml:id="ta-l4d21q3-d1e177">Sed contra est quod solus sacerdos est minister hujus sacramenti. Sed sigillum
              confessionis est annexum sacramento. Ergo solus sacerdos habet sigillum
              confessionis.</p>
            <p xml:id="ta-l4d21q3-d1e181">Praeterea, homo tenetur ea quae in confessione audit, celare; quia nescit ea ut homo,
              sed ut Deus. Sed solus sacerdos est minister Dei. Ergo ipse solus tenetur
              occultare.</p>
          </div>
          <div xml:id="ta-l4d21q3-Dd1e186">
            <head xml:id="ta-l4d21q3-Hd1e188">Quaestiuncula 1</head>
            <p xml:id="ta-l4d21q3-d1e191">Respondeo dicendum ad primam quaestionem, quod in sacramentis ea quae exterius
              geruntur, sunt figura rerum quae interius contingunt; et ideo confessio qua quis
              sacerdoti se subjicit, signum est interioris qua quis Deo subjicitur. Deus autem
              peccatum illius qui se sibi subjicit per poenitentiam, tegit; unde et hoc oportet in
              sacramento poenitentiae significari; et ideo de necessitate sacramenti est quod quis
              confessionem celet; et tamquam violator sacramenti peccat qui revelat; et praeter hoc
              sunt aliae utilitates hujus celationis; quia per hoc homines ad confessionem magis
              attrahuntur, et simplicius peccata confitentur.</p>
            <p xml:id="ta-l4d21q3-d1e194">Ad primum ergo dicendum, quod quidam dicunt, quod sacerdos non tenetur servare sub
              sigillo confessionis nisi peccata de quibus poenitens emendare promittit; alias potest
              ea dicere ei qui potest prodesse, non obesse. Sed haec opinio videtur erronea, cum sit
              contra veritatem sacramenti. Sicut enim Baptismus est sacramentum, quamvis quis fictus
              accedit; nec est mutandum propter hoc aliquid de essentialibus sacramenti; ita
              confessio non desinit esse sacramentalis, quamvis ille qui confitetur, emendationem
              non proponat; et ideo nihilominus sub occulto tenendum est. Nec tamen sigillum
              confessionis contra caritatem militat; quia caritas non requirit quod apponatur
              remedium peccato quod homo nescit. Illud autem quod sub confessione scitur, est quasi
              nescitum, cum non sciat ut homo, sed ut Deus. Tamen aliquod remedium adhibere debet in
              praedictis casibus quantum potest sine confessionis revelatione, sicut monendo eos qui
              confitentur, et aliis diligentiam apponendo ne corrumpantur per haeresim. Potest etiam
              dicere praelato, quod diligentius invigilet super gregem suum; ita tamen quod non
              dicat aliquid per quod verbo vel nutu confitentem prodat.</p>
            <p xml:id="ta-l4d21q3-d1e197">Ad secundum dicendum, quod praeceptum de confessione servanda consequitur ipsum
              sacramentum; et ideo sicut praeceptum de confessione sacramentali facienda est de jure
              divino, et non potest aliqua dispensatione vel jussione humana homo ab eo absolvi; ita
              nullus ad revelationem confessionis potest ab homine cogi vel licentiari. Unde si
              praecipiatur sub poena excommunicationis latae sententiae, quod dicat si aliquid scit
              de peccato, non debet dicere; quia debet aestimare quod intentio praecipientis sit, si
              sciat ut homo. Si etiam exprimeret de confessione interrogans, non deberet dicere; nec
              excommunicationem incurreret; quia non est subjectus superiori suo nisi ut homo; hoc
              autem non scit ut homo, sed ut Deus.</p>
            <p xml:id="ta-l4d21q3-d1e200">Ad tertium dicendum, quod homo non adducitur in testimonium nisi ut homo; et ideo
              absque laesione conscientiae potest jurare se nescire quod scit tantum ut Deus.
              Similiter autem absque laesione conscientiae potest praelatus impunitum dimittere
              peccatum quod scit ut Deus, vel sine aliquo remedio; quia non tenetur adhibere
              remedium nisi eo modo quo ad ipsum defertur; unde in his quae deferuntur ei in foro
              poenitentiae, in eodem foro debet quantum potest adhibere remedium; ut abbas in casu
              praedicto admoneat eum, ut prioratum resignet; vel si noluerit, potest ex aliqua alia
              occasione absolvere a cura prioratus; ita tamen quod omnis suspicio vitetur de
              confessionis revelatione.</p>
            <p xml:id="ta-l4d21q3-d1e204">Ad quartum dicendum, quod ex multis aliis causis aliquis redditur indignus ad
              praelationis officium quam ex peccato; sicut ex defectu scientiae vel aetatis vel
              alicujus hujusmodi; et ideo qui contradicit, nec suspicionem de crimine facit, nec
              confessionem revelat.</p>

          </div>
          <div xml:id="ta-l4d21q3-Dd1e208">
            <head xml:id="ta-l4d21q3-Hd1e210">Quaestiuncula 2</head>
            <p xml:id="ta-l4d21q3-d1e213">Ad secundam quaestionem dicendum, quod sigillum confessionis non directe se extendit
              nisi ad illa quae cadunt sub sacramentali confessione; sed indirecte id quod non cadit
              sub sacramentali confessione, etiam ad confessionis sigillum pertinet, sicut illa per
              quae posset peccator vel peccatum deprehendi. Nihilominus etiam illa summo studio sunt
              celanda, tum propter scandalum, tum propter pronitatem quae ex consuetudine accidere
              posset.</p>
            <p xml:id="ta-l4d21q3-d1e216">Et per hoc patet responsio ad primum.</p>
            <p xml:id="ta-l4d21q3-d1e219">Ad secundum dicendum, quod homo non de facili debet recipere aliquid hoc modo; si
              tamen recipiat, ex promissione tenetur hoc modo celare ac si in confessione haberet,
              quamvis sub sigillo confessionis non habeat.</p>

          </div>
          <div xml:id="ta-l4d21q3-Dd1e223">
            <head xml:id="ta-l4d21q3-Hd1e225">Quaestiuncula 3</head>
            <p xml:id="ta-l4d21q3-d1e228">Ad tertiam quaestionem dicendum, quod sigillum confessionis competit sacerdoti
              inquantum est minister hujus sacramenti, quod nihil est aliud quam debitum
              confessionem celandi; sicut clavis est potestas absolvendi. Tamen sicut aliquis qui
              non est sacerdos, in aliquo casu participat aliquid de actu clavis, dum confessionem
              audit propter necessitatem; ita etiam participat de actu sigilli confessionis, et
              tenetur celare; quamvis, proprie loquendo, sigillum confessionis non habeat.</p>
            <p xml:id="ta-l4d21q3-d1e231">Et per hoc patet solutio ad objecta.</p>
          </div>
        </div>
        <div xml:id="ta-l4d21q3-Dd1e236" type="articulus">
          <head xml:id="ta-l4d21q3-Hd1e238">Articulus 2</head>

          <head xml:id="ta-l4d21q3-Hd1e241" type="question-title">Utrum de licentia poenitentis possit sacerdos peccatum quod sub
            sigillo confessionis habet, alteri prodere</head>

          <p xml:id="ta-l4d21q3-d1e244">Ad secundum sic proceditur. Videtur quod de licentia poenitentis non possit sacerdos
            peccatum quod sub sigillo confessionis habet, alteri prodere. Quod enim non potest
            superior, non potest inferior. Sed Papa non posset aliquem licentiare ut peccatum quod
            scit in confessione, alteri diceret. Ergo nec ille qui confitetur, potest ipsum
            licentiare.</p>
          <p xml:id="ta-l4d21q3-d1e247">Praeterea, illud quod est institutum propter bonum commune, non potest ex arbitrio
            unius mutari. Sed celatio confessionis est instituta propter bonum totius Ecclesiae, ut
            homines confidentius ad confessionem accedant. Ergo ille qui confitetur, non potest
            licentiare sacerdotem ad dicendum.</p>
          <p xml:id="ta-l4d21q3-d1e250">Praeterea, si posset sacerdos licentiari, videretur dari pallium malitiae malis
            sacerdotibus; quia possent praetendere sibi licentiam datam, et sic impune peccarent;
            quod non est conveniens. Ergo videtur quod non possit a confitente licentiari.</p>
          <p xml:id="ta-l4d21q3-d1e254">Praeterea, ille cui iste revelabit, non habebit hoc sub sigillo confessionis; et sic
            poterit publicari peccatum quod jam deletum est; quod non est conveniens. Ergo non
            potest licentiari.</p>
          <p xml:id="ta-l4d21q3-d1e257">Sed contra, superior potest remittere peccatorem cum litteris ad inferiorem sacerdotem
            de voluntate ipsius. Ergo de voluntate confitentis potest alteri peccatum revelare.</p>
          <p xml:id="ta-l4d21q3-d1e260">Praeterea, qui potest aliquid facere per se, potest etiam per alterum facere. Sed
            confitens potest per se peccatum suum, quod fecit, revelare. Ergo potest internuntium
            sacerdotem facere.</p>
          <p xml:id="ta-l4d21q3-d1e263">Respondeo dicendum, quod duo sunt propter quae sacerdos tenetur peccatum occultare.
            Primo et principaliter, quia ipsa occultatio est de essentia sacramenti, inquantum scit
            illud ut Deus, cujus vicem gerit ad confessionem. Alio modo propter scandalum vitandum.
            Potest autem poenitens facere ut illud quod sacerdos sciebat ut Deus, sciat etiam ut
            homo; quod facit dum eum licentiat ad dicendum; et ideo si dicat, non frangit sigillum
            confessionis. Tamen debet cavere scandalum dicendo, ne fractor sigilli praedicti
            reputetur.</p>
          <p xml:id="ta-l4d21q3-d1e266">Ad primum ergo dicendum, quod Papa non potest licentiare eum ut dicat; quia non potest
            facere ut sciat ut homo; quod potest qui confitetur.</p>
          <p xml:id="ta-l4d21q3-d1e269">Ad secundum dicendum, quod non tollitur illud quod est propter bonum commune
            institutum; quia sigillum confessionis non frangitur, quia dicitur quod alio modo
            scitur.</p>
          <p xml:id="ta-l4d21q3-d1e273">Ad tertium dicendum, quod ex hoc non datur aliqua impunitas malis sacerdotibus; quia
            imminet eis probatio, si accusantur, quod de licentia confitentis revelaverunt.</p>
          <p xml:id="ta-l4d21q3-d1e276">Ad quartum dicendum, quod ille ad quem notitia peccati devenit mediante sacerdote ex
            voluntate confitentis, participat in aliquo actum sacerdotis; et ideo simile est de eo
            et de interprete; nisi forte peccator velit quod ille absolute sciat et libere.</p>

        </div>
        <div xml:id="ta-l4d21q3-Dd1e280" type="articulus">
          <head xml:id="ta-l4d21q3-Hd1e282">Articulus 3</head>

          <head xml:id="ta-l4d21q3-Hd1e285" type="question-title">Utrum illud quod quis scit per confessionem et alio modo, nullo
            modo possit revelare</head>

          <p xml:id="ta-l4d21q3-d1e288">Ad tertium sic proceditur. Videtur quod illud quod quis scit per confessionem et alio
            modo, nullo modo possit revelare. Non enim frangitur sigillum confessionis, nisi dum
            peccatum quod in confessione habetur, revelatur. Si ergo iste revelat peccatum quod in
            confessione audivit, qualitercumque aliter sciat, sigillum confessionis frangere
            videtur.</p>
          <p xml:id="ta-l4d21q3-d1e291">Praeterea, quicumque confessionem alicujus audit, ei obligatur ad hoc quod peccata
            ipsius non revelet. Sed si aliquis alicui promitteret tenere privatum quod ei dicitur,
            quantumcumque postea sciret, deberet privatum tenere. Ergo quod in confessione quis
            audit, quantumcumque alias sciatur, debet privatum haberi.</p>
          <p xml:id="ta-l4d21q3-d1e294">Praeterea, duorum quod est altero potentius trahit ad se reliquum. Sed scientia sua qua
            scit peccatum ut Deus, est potentior, et dignior illa qua scit ut homo. Ergo trahit ad
            se eam; et ita non poterit revelari, secundum quod scientia qua scit ut Deus,
            exigit.</p>
          <p xml:id="ta-l4d21q3-d1e298">Praeterea, secretum confessionis institutum est ad vitandum scandalum, et ut homines a
            confessionibus non retraherentur. Sed si aliquis posset dicere illud quod in confessione
            audivit, etiam si alias sciret, nihilominus scandalum sequeretur. Ergo nullo modo potest
            dicere.</p>
          <p xml:id="ta-l4d21q3-d1e301">Sed contra, nullus potest alium obligare ad quod non erat obligatus, nisi sit suus
            praelatus, qui obliget eum praecepto. Sed ille qui sciebat alicujus peccatum per visum,
            non erat obligatus ad celandum. Ergo ille qui ei confitetur, cum non sit praelatus suus,
            non potest eum obligare ad celandum hoc quod sibi confitetur.</p>
          <p xml:id="ta-l4d21q3-d1e304">Praeterea, secundum hoc posset impediri justitia Ecclesiae, si aliquis, ut evaderet
            sententiam excommunicationis, quae in ipsum ferenda erat propter aliquod peccatum de quo
            convictus est, confiteretur ei qui sententiam ferre debet. Sed justitiae executio est in
            praecepto. Ergo non tenetur celare peccatum quod quis in confessione audit, si alias
            scit.</p>
          <p xml:id="ta-l4d21q3-d1e307">Respondeo dicendum, quod circa hoc est triplex opinio. Quidam enim dicunt, quod illud
            quod aliquis audit in confessione, non potest aliquo modo dicere, si sciat alias, sive
            ante sive post. Quidam vero dicunt, quod per confessionem praecluditur sibi via ne
            possit aliquid dicere quod prius scivit; non autem quin possit dicere, si postea alio
            modo sciat. Utraque autem opinio, dum nimium sigillo confessionis attribuit,
            praejudicium veritati et justitiae servandae facit. Posset enim aliquis ad peccata esse
            proclivior, si non timeret ab illo accusari cui confessus est, si coram ipso peccatum
            iteraret. Similiter etiam multum justitiae perire poterit, si testimonium ferre non
            posset aliquis de eo quod vidit, propter confessionem de hoc factam. Nec obstat quod
            quidam dicunt, quod debet protestari, se non tenere privatum hoc; quia hoc non posset
            protestari nisi postquam peccatum esset sibi dictum; et tunc quilibet sacerdos posset,
            cum vellet, revelare peccatum protestationem faciendo, si hoc ipsum ad revelandum
            liberum redderet. Et ideo alia opinio est, et verior, quia illud quod homo alias scit,
            sive ante confessionem, sive post, non tenetur celare quantum ad id quod scit ut homo.
            Potest enim dicere: scio illud, quia vidi; tenetur tamen celare illud, inquantum scit ut
            Deus. Non potest enim dicere: ego audivi hoc in confessione. Tamen propter scandalum
            vitandum debet abstinere ne de hoc loquatur, nisi necessitas immineat.</p>
          <p xml:id="ta-l4d21q3-d1e310">Ad primum ergo dicendum, quod quando aliquis dicit se vidisse quod in confessione
            audivit, non revelat quod in confessione audivit, nisi per accidens; sicut qui scit per
            auditum et visum, non revelat quod videt, per se loquendo, si dicat se audisse; sed per
            accidens, quia dicit auditum, cui accidit visum esse; et ideo talis sigillum
            confessionis non frangit.</p>
          <p xml:id="ta-l4d21q3-d1e313">Ad secundum dicendum, quod non obligatur audiens confessionem quod non revelet peccatum
            simpliciter, sed prout est in confessione auditum; nullo enim casu dicere debet se
            audivisse in confessione.</p>
          <p xml:id="ta-l4d21q3-d1e317">Ad tertium dicendum, quod intelligendum est de duobus qui habent oppositionem. Sed
            scientia qua scit aliquis peccatum ut Deus, et illa qua scit ut homo, non sunt opposita;
            et ideo ratio non procedit.</p>
          <p xml:id="ta-l4d21q3-d1e320">Ad quartum dicendum, quod non debet ita vitari peccatum ex una parte quod ex alia
            justitia relinquatur; veritas enim non est propter scandalum dimittenda; et ideo quando
            imminet periculum justitiae et veritatis, non debet dimitti revelatio ejus quod quis in
            confessione audivit, si alias scit, propter scandalum; dum tamen scandalum, quantum in
            se est, evitare nitatur.</p>
        </div>
        <div xml:id="ta-l4d21q3-Dd1e325">
          <head xml:id="ta-l4d21q3-Hd1e327">Expositio textus</head>
          <p xml:id="ta-l4d21q3-d1e330"><quote xml:id="ta-l4d21q3-Qd1e331">Non redarguo, quia forsitan verum est</quote>. Hoc non dicit Augustinus quasi
            dubitans an Purgatorium sit; sed an de hoc igne apostolus intelligat. <quote xml:id="ta-l4d21q3-Qd1e334">Quod omnia
              criminalia semel saltem oportet in confessione exprimi</quote>. Contra, contritio non
            oportet quod sit singillatim de omnibus. Ergo nec confessio. Et dicendum, quod contritio
            est in conspectu Dei, qui uno intuitu omnia videt; sed confessio fit homini, cui oportet
            singillatim omnia exponi. Et praeterea oportet de omni peccato mortali quod memoriae
            occurrit, singulariter dolere, ut praedictum est. <quote xml:id="ta-l4d21q3-Qd1e337">Nisi aliqua sint frequenter
              iterata</quote>. Contra, iteratio non trahit ea extra genus venialium peccatorum. Et
            dicendum, quod loquitur quantum ad dispositionem; quia frequens venialium iteratio
            disponit ad illam placentiam venialium in qua consistit peccatum mortale; quia secundum
            quod habitus ex consuetudine generatur et augetur, secundum hoc delectatio et pronitas
            crescit. <quote xml:id="ta-l4d21q3-Qd1e340">Sed aliud est favore vel odio proprium sacerdotem contemnere, quod
              canones prohibent; aliud caecum vitare, quod Urbanus facere monet</quote>. Contra,
            ergo secundum hoc videtur quod aliquis possit cui vult confiteri, quando habet
            sacerdotem ignorantem. Et dicendum, quod hoc intelligendum est, quando sacerdotis
            ignorantia posset hominem inducere in errorem; tunc enim de licentia sacerdotis vel
            superioris debet alium petere prudentiorem. Quinque tamen casus ponuntur in quibus licet
            alii confiteri quam proprio sacerdoti sine ejus licentia. Primus est, si sit vagabundus;
            secundus, si mutavit domicilium; tertius, si offendit in aliena parochia; quartus
            propter malitiam sacerdotis, si revelat confessiones, vel incitat ad malum; quintus in
            articulo necessitatis.</p>
        </div>
      </div>
    </body>
  </text>
</TEI>