<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 9, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 9, Quaestio 2</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d9q2">
        <head xml:id="ta-l1d9q2-Hd1e89">Librum I, Distinctio 9, Quaestio 2</head>

        <div xml:id="ta-l1d9q2-Dd1e92">
          <head xml:id="ta-l1d9q2-Hd1e94">Prooemium</head>
          <p xml:id="ta-l1d9q2-d1e97">Deinde quaeritur de coaeternitate filii ad patrem; et quaeruntur duo: 1 utrum pater
            aliquo modo sit prior filio; 2 si non, sed generatio est aeterna, quibus verbis
            significari debeat.</p>
        </div>
        <div xml:id="ta-l1d9q2-Dd1e101" type="articulus">
          <head xml:id="ta-l1d9q2-Hd1e103">Articulus 1</head>

          <head xml:id="ta-l1d9q2-Hd1e106" type="questionTitle">Utrum pater sit prior filio</head>

          <p xml:id="ta-l1d9q2-d1e109">Ad primum sic proceditur. Videtur quod pater sit prior filio. Sicut enim se habet
            corruptio ad desitionem, ita se habet generatio ad inceptionem. Sed omne quod
            corrumpitur, desinit esse. Ergo omne quod generatur, incipit esse per generationem. Ergo
            filius coepit esse; et ita est posterior patre.</p>
          <p xml:id="ta-l1d9q2-d1e112">Praeterea, nihil accipit aliquid, nisi quod non habet. Sed omne quod generatur, accipit
            esse a generante. Ergo omne quod generatur, ante generationem non habet esse; et sic
            idem quod prius.</p>
          <p xml:id="ta-l1d9q2-d1e115">Praeterea, principium naturaliter prius est eo cujus est principium. Sed pater est
            principium filii. Ergo etsi non tempore, saltem natura est prior ipso.</p>
          <p xml:id="ta-l1d9q2-d1e119">Item, dare esse est aliqua dignitas. Sed pater dat esse suum filio. Ergo ad minus
            dignitate pater est prior filio.</p>
          <p xml:id="ta-l1d9q2-d1e122">Contra, omne illud quo aliquid est prius, non est simpliciter primum. Si ergo filio
            esset pater prior, filius non esset simpliciter primum. Sed omnes dicunt Deum esse
            primum principium, sicut dicit philosophus. Ergo filius non esset Deus: quod Ariani
            concedunt.</p>
          <p xml:id="ta-l1d9q2-d1e125">Respondeo dicendum, quod pater nullo modo est prior filio, neque duratione, neque
            natura, neque intellectu, neque dignitate: in patre enim et filio non possumus nisi duo
            considerare. Vel id quod absolutum est: et hoc utrique commune est: unde ex hoc unus non
            habet prioritatem ad alium, cum essentia divina non sit divisibilis, ut supra ostensum
            est, in hac dist., qu. 1, art. 1. Vel id quod est ad aliquid. Relativorum autem est
            simul esse natura, secundum philosophum, et etiam tempore: quia posita se ponunt, et
            perempta se perimunt: et etiam intellectu, cum unum per alterum definiatur: quamvis enim
            in hominibus ille qui est pater, sit prior eo qui est filius, ut Socrates Platone;
            nihilominus tamen ista duo relativa, inquantum relativa sunt, pater et filius simul sunt
            omnibus modis praedictis. Unde patet quod pater nullo modo potest esse prior filio;
            neque secundum id quod absolutum, neque secundum id quod ad aliquid est.</p>
          <p xml:id="ta-l1d9q2-d1e128">Ad primum ergo dicendum, quod generatio quae opponitur corruptioni, est mutatio; et
            tali generationi semper annexa est inceptio. Sed generatio, prout est in divinis, non
            est mutatio, ut supra dictum est, dist. 4, quaest. 1, art. 1, sed operatio naturae
            divinae prout est in patre. Et quia naturalis operatio semper sequitur id cujus est, cum
            natura divina in patre sit aeterna, et generatio erit aeterna.</p>
          <p xml:id="ta-l1d9q2-d1e131">Ad secundum dicendum, quod illud quod accipit aliquid, non habet illud a se, non tamen
            sequitur quod non habeat illud simpliciter: quia potest esse quod illud accipere nunquam
            inceperit; et ita filius accepit esse a patre, nec habet esse a se, sed ab aeterno a
            patre accepit esse.</p>
          <p xml:id="ta-l1d9q2-d1e134">Ad tertium dicendum, quod principium potest dupliciter considerari: vel id quod est
            principium, et hoc est prius naturaliter eo cujus est principium; vel secundum
            relationem principii, et sic est simul naturaliter cum principiato. Si igitur esset
            aliquis ab eodem habens quod sit aliquis et quod sit ad aliquid; omnino simul esset
            naturaliter cum eo ad quod diceretur. Et quia in divinis pater ab eodem habet quod sit
            aliquis et quod sit pater; est simul natura cum filio, non solum inquantum est pater,
            sed simpliciter.</p>
          <p xml:id="ta-l1d9q2-d1e138">Ad quartum dicendum, quod proprietas qua pater dat esse, est dignitas sua. Sed quia
            dignitas est de absolutis, ideo eadem dignitas est in patre et filio, et eadem dignitas
            quae in patre est paternitas, in filio est filiatio; sicut paternitas in patre est
            divina essentia vel divina bonitas, et eadem essentia in numero vel bonitas, est
            filiatio in filio.</p>
        </div>
        <div xml:id="ta-l1d9q2-Dd1e142" type="articulus">
          <head xml:id="ta-l1d9q2-Hd1e144">Articulus 2</head>

          <head xml:id="ta-l1d9q2-Hd1e147" type="questionTitle">Utrum generatio divina debeat significari per tempus
            praesens</head>

          <p xml:id="ta-l1d9q2-d1e150">Ad secundum sic proceditur. Videtur quod generatio divina debeat significari per
            praesens tempus. Praesens enim maxime aeternitati competit, eo quod non habet
            successionem. Sed generatio divina est aeterna. Ergo debet significari per praesens
            tempus.</p>
          <p xml:id="ta-l1d9q2-d1e153">Praeterea, Avicenna distinguit duplex agens: quoddam quod est causa fiendi tantum, et
            istud non influit in rem nisi dum est in fieri; quoddam autem quod est principium
            essendi, et hoc agens non cessat ab influendo in causatum suum quamdiu habet esse.
            Constat autem quod pater non est principium filii sicut principium fiendi, quia filius
            non est factus; sed sicut principium essendi, quia dat sibi esse. Ergo quandiu filius
            habet esse, pater dat sibi esse, quae datio est generatio. Cum igitur filius verissime
            dicatur semper esse, et magis quam fuisse, verius diceretur semper nasci quam semper
            natus.</p>
          <p xml:id="ta-l1d9q2-d1e156">Contra, illud quod est semper in fieri, est imperfectum. Sed quod semper nascitur,
            significatur semper ut in fieri. Ergo significatur ut imperfectum. Ergo non proprie
            dicitur filius semper nasci, cum ab eo secludatur omnis imperfectio.</p>
          <p xml:id="ta-l1d9q2-d1e160">Praeterea, omne illud quod consequitur generationem secundum modum intelligendi, est
            quasi terminus generationis. Sed relatio filiationis consequitur generationem secundum
            modum intelligendi. Ergo se tenet ex parte termini generationis. Sed terminus
            generationis non significatur per praesens, sed per praeteritum. Ergo filius verius
            dicitur natus quam nascens.</p>
          <p xml:id="ta-l1d9q2-d1e163">Respondeo dicendum, quod, sicut dictum est superius, dist. 8, qu. 2, art. 3, nullum
            verbum alicujus temporis perfecte aeternitatem repraesentat. Unde cum generatio filii
            sit aeterna, ut dictum est, dist. 4, qu. 1, art. 1, non sufficienter exprimitur per
            verbum alicujus temporis; unde per diversorum temporum verba significari potest, ut
            quidquid est perfectionis in quolibet tempore, divinae generationi attribuatur, et omnis
            imperfectio excludatur. Cum igitur in omni inferiori generatione vel in quocumque fieri,
            ipsum esse sit imperfectum, quia hujusmodi non sunt nisi in fieri, et perfectio non est
            nisi quando fieri terminatur, et tunc esse non retinet generatio creaturae, sicut etiam
            in termino motus non est motus; in divina tamen generatione invenitur simul et perfectio
            et esse. Unde ad significandum esse divinae generationis, quod nunquam transit, possumus
            uti verbo praesentis temporis, ut dicamus filium generari a patre; ad significandum vero
            generationis perfectionem possumus verbo praeteriti temporis uti, ut dicamus filium
            natum; ut autem utrumque concludatur simul, scilicet perfectio et esse generationis,
            convenientissime dicitur semper natus; ut per sempiternitatem significetur esse
            generationis indeficiens, et per praeteritum tempus ipsius perfectio. Si autem
            diceremus, semper nascitur, designaretur solum esse generationis indeficiens, sed non
            perfectio; et ideo melius dicitur semper natus quam semper nascens. In aliis autem
            divinis quae non significantur ut in fieri, convenientius utimur praesenti tempore.</p>
          <p xml:id="ta-l1d9q2-d1e166">Ad primum ergo dicendum, quod quamvis praesens aeternitati conveniat maxime, quia ponit
            esse in actu, tamen in illis quae per modum fieri significant, importat imperfectionem,
            quia talia dum habent esse, imperfecta sunt; et ideo in talibus convenientius utimur
            praeterito, praecipue si addatur aliquid ad indeficientiam designandam.</p>
          <p xml:id="ta-l1d9q2-d1e169">Ad secundum dicendum, quod per illam rationem probatur quod esse divinae generationis
            nunquam transeat, et hoc significatur per praesens; tamen ex modo significandi, quia
            significatur per modum fieri, importatur quaedam imperfectio; et ideo oportet uti
            praeterito tempore, et hoc sequentia argumenta concludunt.</p>
        </div>
        <div xml:id="ta-l1d9q2-Dd1e173">
          <head xml:id="ta-l1d9q2-Hd1e175">Expositio textus</head>
          <p xml:id="ta-l1d9q2-d1e178"><quote xml:id="ta-l1d9q2-Qd1e179">Dicit autem apostolus Christum esse Dei virtutem et Dei sapientiam</quote>.
            Contra, aut loquitur de essentiali sapientia, aut de sapientia genita. Si de essentiali,
            constat quod illa esset in patre, etiam si filius non esset, sicut et essentia. Sed de
            sapientia genita supra ab Augustino dictum est, distinct. 5, quod pater non est sapiens
            sapientia quam genuit. Ergo etiam si filius non esset, non sequeretur quod pater sapiens
            non esset; et ita videtur ratio Augustini nihil valere. Et dicendum, quod loquitur de
            sapientia essentiali, secundum quod est appropriata filio. In appropriato autem,
            inquantum hujusmodi, intelligitur ratio proprii; et sic procedit Augustinus. Vel potest
            melius dici, quod loquitur de sapientia genita; non enim dicit, quod per illam
            sapientiam pater sit sapiens, sed quod illam sapientiam habeat. Inconveniens autem est
            dicere, Deum nunc habere aliquam sapientiam quam non semper habuit, quia hoc poneret
            mutationem in ipso. <quote xml:id="ta-l1d9q2-Qd1e182">Quomodo igitur immutabilis Deus est?</quote> Videtur quod hoc
            non sequatur; quia secundum philosophum, in ad aliquid non est motus: et ita ex adventu
            relationis non potest concludi aliqua mutabilitas. Praeterea, Deus per hoc quod dat esse
            creaturae, dicitur creator, et per hoc quod dat esse filio, dicitur pater. Sed non
            sequitur ipsum esse mutabilem, quamvis modo sit creator, et ab aeterno non fuerit. Ergo
            etiam non sequeretur quod esset mutabilis, si non semper pater fuisset. Ad primum est
            dicendum, quod quamvis in ad aliquid non sit motus sicut in eo quod terminat motum per
            se, ut quantitas et qualitas sunt termini motus per se; tamen relationes novae non
            possunt innasci realiter in aliquo nisi per motum: quamvis enim relatio non sit terminus
            motus per se, tamen consequitur motum, sicut augmentum consequitur aequalitas. Ad
            secundum dicendum, quod, sicut supra dictum est, dist. 7, q. 2, art. 1, relatio qua Deus
            relative dicitur ad creaturam non est realiter in ipso Deo, sed in ipsa creatura, quae
            mutatur; paternitas autem realiter est in ipso Deo, quia est proprietas constitutiva
            personae; unde non posset esse de novo pater sine mutatione sui. <quote xml:id="ta-l1d9q2-Qd1e185">Vox silet, non
              mea tantum, sed et Angelorum</quote>. Vox Angelorum haec dicitur, quam exprimunt
            corporaliter in corporibus assumptis; vel ipsa spiritualis locutio ipsorum dicitur,
            secundum quod conceptiones suas ordinant ad innotescendum. Alibi tamen hoc habet quaeri
            in 2. <quote xml:id="ta-l1d9q2-Qd1e188">Scrutari non licet superna mysteria</quote>; ut quis transcendere velit
            limites fidei de temporali generatione; quae quidem ineffabilis est, inquantum
            terminatur ad unionem in persona Dei; tamen quodammodo est effabilis ex parte ipsius
            corporis assumpti, quod de virgine tractum est. <quote xml:id="ta-l1d9q2-Qd1e191">Quoties ortum fuit lumen ex quo
              splendor oritur, toties oritur et splendor claritatis</quote>. Haec similitudo relata
            ad aeternam generationem intelligenda est non secundum interruptionem actus, quae in
            ortu luminis corporalis lumen facit (eo quod sol corporalis non semper praesens est),
            sed secundum continuationem tantum. <quote xml:id="ta-l1d9q2-Qd1e194">Vivens Deus, et naturae aeternae, viventis
              potestas est</quote>. In his verbis intendit Hilarius concludere filium a patre
            genitum viventem esse sicut cujuslibet naturae intransibilis vel aeternae est potestas
            viventis; idest, ut vivum producat, secundum quod ipsa vivit. Sed Deus vivens est, ergo
            potestas sua est ut vivum ex se generet. Vel sic. In quolibet vivo invenitur potestas
            quae debetur vivo. Sed Deus est vivens. Ergo in eo invenitur potestas quae debetur vivo.
            Haec autem est ut vivum ex se producat. Ergo filius, qui ex eo producitur, vivens est.
            Primi igitur syllogismi majorem subticet, minorem ponit ibi: <quote xml:id="ta-l1d9q2-Qd1e198">vivens Deus</quote>
            et cetera. Conclusionem, quae est major secundi, tangit cum dicit: <quote xml:id="ta-l1d9q2-Qd1e201">et naturae
              aeternae, viventis potestas est</quote>; idest naturae aeternae est potestas viventis,
            idest quae debetur viventi. Secundi syllogismi minorem subticet, conclusionem ponit ibi:
              <quote xml:id="ta-l1d9q2-Qd1e204">et quod cum sacramento scientiae suae ex eo nascitur non potest aliud esse quam
              vivens</quote>; filius qui nascitur ex patre, cujus nativitatis secretam scientiam
            solus pater habet comprehendendo. Non potest ergo esse aliud quam vivens. Et sumitur hic
            sacramentum, prout dicitur sacrum secretum. <quote xml:id="ta-l1d9q2-Qd1e207">Omnia viva sua ex vivente testatus
              est</quote>, idest omnia attributa, quorum quodlibet in filio vivit. <quote xml:id="ta-l1d9q2-Qd1e210">Perfectum
              nativitatis</quote>, idest, perfectam rationem et nomen nativitatis. <quote xml:id="ta-l1d9q2-Qd1e213">Non enim
              novum est quod ex vivo generatur in vivum</quote>. In his enim quae per
            transmutationem generantur, quamvis generatio quae est a vivente, terminetur ad vivum,
            tamen in principio generationis quod generatur non est vivum. Sed filius Dei semper
            vivus est. Ergo non per decisionem vel mutationem genitus est; et ita oportet quod vita
            patris eademque numero in filio sit: et propter hoc subjungit, quod <quote xml:id="ta-l1d9q2-Qd1e217">necesse est
              (...) ut in vivente vivat</quote>, scilicet filius in patre, inquantum filius est vita
            patris, qui in patre vivit: et eodem modo in se habeat vitam viventem, id est essentiam
            patris, qui est vita vivens. <quote xml:id="ta-l1d9q2-Qd1e220">Cui innascibilitatis esse imaginem, sacramento
              nativitatis impartit</quote>; idest, sui innascibilis: non enim filius patrem in
            innascibilitate imitatur. <quote xml:id="ta-l1d9q2-Qd1e223">Si gignenti est infinitum gignere, et nascenti
              infinitum etiam nasci est</quote>. Infinitum sumitur hic negative, non privative;
            generatio enim passiva vel activa, nullo fine terminatur vel comprehenditur. Non tamen
            dicenda est infinita per modum quantitatis, sicut tempus vel motus, quia sic nunquam
            esset perfecta.</p>
        </div>

      </div>
    </body>
  </text>
</TEI>