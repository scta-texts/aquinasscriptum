<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber II, Distinctio 30, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber II, Distinctio 30, Quaestio 1</title>
          <date when="2016-03-18">March 18, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-18">March 18, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d30q1">
        <head xml:id="ta-l2d30q1-Hd1e89">Quaestio 1</head>
        <div xml:id="ta-l2d30q1-Dd1e92">
          <head xml:id="ta-l2d30q1-Hd1e94">Prooemium</head>
          <p xml:id="ta-l2d30q1-d1e97">Postquam determinavit lapsum humanae naturae quantum ad peccatum primorum parentum; in
            parte ista incipit determinare, quomodo natura humana vitiata est in posteris, et
            dividitur in partes duas: in prima determinat de peccato quod a primis parentibus in
            posteros eorum transivit per carnis originem, scilicet de peccato originali; in secunda
            determinat de peccato quod transivit in posteros per imitationem operis, scilicet de
            peccato actuali, 34 dist.: <quote xml:id="ta-l2d30q1-Qd1e99">post praedicta, de peccato actuali diligenti indagine
              quaedam consideranda sunt</quote>. Prima dividitur in duas: in prima determinat de
            peccato originali, ostendendo, an sit, et quid sit; in secunda determinat quasdam
            conditiones ejus, 31 distinct.: <quote xml:id="ta-l2d30q1-Qd1e102">nunc superest investigare, qualiter peccatum a
              patribus traducatur in filios</quote>. Prima dividitur in duas: in prima determinat de
            peccato originali secundum veritatem; in secunda excludit quasdam objectiones, quibus
            peccati originalis traductio impugnatur, ibi: <quote xml:id="ta-l2d30q1-Qd1e105">quod ergo ait, per inobedientiam
              unius multi constituti sunt peccatores, eo sensu dictum esse intelligendum est, quia
              ex inobedientia Adae (...) processit originale peccatum</quote>. Prima dividitur in
            duas: in prima ostendit aliquod peccatum a primis parentibus in posteros transire; in
            secunda inquirit, quid sit illud, ibi: <quote xml:id="ta-l2d30q1-Qd1e108">hic primo videndum est, quod fuit illud
              peccatum</quote>. Et dividitur in partes duas: in prima inquirit an sit peccatum
            actuale, vel non, quod dicit apostolus per unum hominem in mundum intravisse: ostendens
            quod est peccatum originale, et non actuale; in secunda iterato inquirit, quod sit illud
            originale peccatum, ibi: <quote xml:id="ta-l2d30q1-Qd1e111">quod diligenter investigandum est quid sit</quote>.
            Circa primum tria facit: primo movet quaestionem; secundo excludit falsam opinionem
            quorumdam, hoc exponentium de peccato actuali tantum, ibi: <quote xml:id="ta-l2d30q1-Qd1e115">quibusdam placuit de
              peccato actuali Adae illud accipere</quote>; tertio ostendit, hoc intelligi de
            originali peccato, ibi: <quote xml:id="ta-l2d30q1-Qd1e118">et est illud peccatum originale. Quod diligenter
              investigandum est quid sit</quote>. Hic inquirit, quid sit peccatum originale, et
            dividitur in partes duas: in prima inquirit, quid sit secundum genus moris; in secunda,
            quid sit secundum genus naturae, ibi: <quote xml:id="ta-l2d30q1-Qd1e121">nunc superest videre quid sit ipsum
              originale peccatum</quote>. Circa primum duo facit: primo ponit quorumdam opinionem,
            qui peccatum originale reatum tantum esse dicebant, et non culpam; secundo ostendit
            peccatum originale culpam esse, ibi: <quote xml:id="ta-l2d30q1-Qd1e124">sed quod originale peccatum culpa sit,
              pluribus sanctorum testimoniis edocetur. Quod ergo ait, per inobedientiam unius multi
              constituti sunt peccatores, eo sensu dictum esse intelligendum est, quia ex
              inobedientia Adae processit originale peccatum</quote>. Hic excludit objectiones
            peccatum originale impugnantes, et dividitur in duas: in prima excludit objectiones quae
            impugnant directe peccatum originale; in secunda excludit objectionem quae impugnat
            peccatum originale quantum ad causam ejus, quae est carnis traductio, ibi: <quote xml:id="ta-l2d30q1-Qd1e127">ad hoc
              autem quod diximus, in Adam fuisse omnes homines, quidam verborum sectatores sic
              objiciunt</quote>. Circa primum duo facit: primo excludit objectionem Pelagii ex
            auctoritate procedentem; secundo excludit objectiones duas Juliani qui ratiocinando
            originale peccatum impugnabat, quarum prima incipit ibi: <quote xml:id="ta-l2d30q1-Qd1e130">unde Augustinus Juliano
              haeretico (...) respondens aperte asserit, peccatum originale ex voluntate Adae
              processisse. Ad hoc autem quod diximus in Adam fuisse omnes homines, quidam verborum
              sectatores sic objiciunt</quote>. Hic excludit objectiones eorum qui peccatum
            originale impugnant ex parte causae ejus, quae est carnis traductio ex uno, in quo omnes
            materialiter fuerunt: et circa hoc tria facit: primo movet objectionem; secundo ponit
            responsionem, ibi: <quote xml:id="ta-l2d30q1-Qd1e134">quibus responderi potest</quote>; tertio ponit responsionis
            confirmationem, ibi: <quote xml:id="ta-l2d30q1-Qd1e137">quod vero nihil extrinsecum in humani corporis naturam
              transeat, veritas in Evangelio significat</quote>. Hic est duplex quaestio. Prima de
            peccato originali. Secunda de traductione carnis. Circa primum quaeruntur tria: 1 an pro
            peccato primorum parentum, in nos isti defectus devenerunt quos sentimus, sicut
            necessitas moriendi, et hujusmodi, per modum quo poena consequitur culpam; 2 utrum
            defectus aliquis ex primis parentibus in nos devenire potuerit qui rationem culpae
            habeat; 3 supposito quod sic, quaeritur, quid sit originalis culpa, quae a parentibus
            contrahitur.</p>
        </div>
        <div xml:id="ta-l2d30q1-Dd1e142" type="articulus">
          <head xml:id="ta-l2d30q1-Hd1e144">Articulus 1</head>

          <head xml:id="ta-l2d30q1-Hd1e147" type="question-title">Utrum defectus quos sentimus sint nobis quasi poena pro peccato
            primi hominis</head>

          <p xml:id="ta-l2d30q1-d1e150">Ad primum sic proceditur. Videtur quod defectus quos sentimus, non sint nobis quasi
            poena pro peccato primi hominis inflicta. Sicut enim dicit Seneca, <quote xml:id="ta-l2d30q1-Qd1e152">mors est
              hominis natura, non poena</quote>. Inter omnes autem defectus mors major est; unde et
            finis terribilium a philosopho, in 3 Ethicor., dicitur. Ergo nec etiam alii defectus
            poenae deberent dici, qui naturam humanam consequuntur.</p>
          <p xml:id="ta-l2d30q1-d1e156">Praeterea, quaecumque inveniuntur in aliquibus ex eisdem principiis creata, secundum
            rationem unam in illis inveniuntur, cum ex unitate principiorum pendeat unitas rei. Sed
            mors, fames, sitis et hujusmodi inveniuntur ex eisdem principiis in homine ex quibus in
            aliis animalibus, scilicet ex pugna contrariorum, ex quibus corpus componitur. Cum
            igitur in aliis animalibus non sint sub ratione poenae, nec in homine tamquam poenae
            erunt.</p>
          <p xml:id="ta-l2d30q1-d1e159">Praeterea, non magis peccavit homo quam Angelus, immo minus, ut supra dictum est, 21
            distinct. Sed Angelus per peccatum nihil amisit de bonis naturalibus sibi collatis, ut
            Dionysius dicit. Ergo nec homo. Si igitur de natura hominis esset ut corpus suum esset
            incorruptibile et impassibile, hoc per peccatum non amisisset. Cum igitur amiserit,
            videtur quod non fuerit naturae, sed gratiae. Ergo et privatio horum non sicut poena
            naturam consequitur, sed sicut naturalis defectus.</p>
          <p xml:id="ta-l2d30q1-d1e163">Praeterea, omnis virtus naturaliter tendit in suum objectum. Sed virtutis
            concupiscibilis objectum est delectabile secundum sensum. Ergo quod concupiscibilis
            moveatur in illud, hoc non est poena, sed hominis natura, et similiter de irascibili, et
            de aliis viribus. Sed ex hoc causatur pugna virium inferiorum ad superiores quod
            unaquaeque virtus in suum objectum movetur. Videtur ergo quod hujusmodi pugna sit
            naturalis homini, et non poena ejus, sicut dicitur.</p>
          <p xml:id="ta-l2d30q1-d1e166">Praeterea, nulli dicitur esse poena, si non attingat ad illud quod vires naturae suae
            excedit; sicut quod homo non potest volare, non est sibi poena. Sed pertingere ad
            videndum Deum in sua essentia, omnes vires humanae naturae excedit, alias homo ex
            naturalibus in illud venire posset. Ergo nec carentia visionis divinae poena hominis
            dici debet; et ita nihil eorum quae poena esse dicuntur primi peccati, rationem poenae
            habere videntur.</p>
          <p xml:id="ta-l2d30q1-d1e169">Sed contra, omnis passio involuntaria, poena est. Sed mors est passio maxime
            involuntaria, adeo quod nec senectus voluntatem non moriendi Petro abstulerit, ut Joan.
            ult. in Glossa dicitur. Ergo mors et alia hujusmodi sunt poenae.</p>
          <p xml:id="ta-l2d30q1-d1e172">Praeterea, ut philosophus dicit in 2 de anima, actus proprius fit in propria materia;
            unde oportet perfectionem perfectibili proportionatam esse. Sed anima rationalis, quae
            est perfectio corporis humani, secundum suam naturam incorruptibilis est. Ergo et corpus
            humanum naturaliter incorruptibile est. Si ergo corrumpitur, hoc erit per defectum
            naturae: et ita erit poena.</p>
          <p xml:id="ta-l2d30q1-d1e175">Praeterea, potentius non vincitur a minus potenti: quia agens est nobilius patiente; ut
            philosophus in 3 de anima dicit. Sed corpus humanum est nobilius aliis inanimatis
            corporibus. Si ergo ab eis patiatur, hoc erit per infirmitatem naturae ejus. Infirmitas
            autem et defectus ejus quod secundum naturam in homine est, poena est. Ergo passibilitas
            a talibus corporibus est in homine quasi poena.</p>
          <p xml:id="ta-l2d30q1-d1e178">Respondeo dicendum, quod ea quae sunt ad finem, disponuntur secundum necessitatem
            finis, ut ex 2 Physic. patet. A finis autem ad quem homo ordinatus est, est ultra
            facultatem naturae creatae, scilicet beatitudo, quae in visione Dei consistit; soli enim
            Deo hoc connaturale est, ut ex dictis in 23 dist. patet. Unde oportuit naturam humanam
            taliter institui ut non solum haberet illud quod sibi ex principiis naturalibus
            debebatur, sed etiam aliquid ultra, per quod facile in finem perveniret. Et quia ultimo
            fini amore inhaerere non poterat, nec ad ipsum tenendum pervenire nisi per supremam
            partem suam, quae est mens et intellectus, seu ratio, in qua imago Dei insignita est;
            ideo, ut illa pars in Deum tenderet, subjectae sunt sibi vires inferiores, ut nihil in
            eis accidere posset quod mentem retineret et impediret ab itinere in Deum: pari ratione
            corpus hoc modo dispositum est ut nulla passio in eo accidere posset per quam mentis
            contemplatio impediretur. Et quia haec omnia ex ordine ad finem, ut dictum est, homini
            inerant; ideo facta deordinatione a fine per peccatum, haec omnia in natura humana esse
            desiere, et relictus est homo in illis tantum bonis quae eum ex naturalibus principiis
            consequuntur. Et hoc expresse Dionysius dicit, sic inquiens: <quote xml:id="ta-l2d30q1-Qd1e180">proprium autem
              principium habens homo in generationibus corruptibilibus, merito ad principii
              consequentem ductus est finem</quote>; idest, hoc ex peccato meruit ut cum ex
            principiis suis, ex quibus compositus est, sibi corruptio deberetur, reduceretur per
            peccatum ad talem finem qui suis principiis congrueret: et hoc accipitur ex hoc quod
            dictum est Genes. 3, 19: <quote xml:id="ta-l2d30q1-Qd1e183" source="http://scta.info/resource/gen3_19">terra es, et in terram ibis</quote>. Secundum hoc ergo
            dico, quod isti defectus possunt ad naturam humanam dupliciter comparari: vel ad eam,
            secundum quod in principiis naturalibus suis tantum consideratur, et sic proculdubio non
            sunt poenae ejus, sed naturales defectus, sicut etiam esse ex nihilo, vel indigere
            conservatione, est defectus quidam naturalis omnem creaturam consequens et nulli est
            poena: vel ad eam, prout instituta est; et sic proculdubio poena sunt sibi: quia etiam
            ex privatione ejus quod gratis alicui conceditur postquam concessum est, puniri dicitur
            aliquis.</p>
          <p xml:id="ta-l2d30q1-d1e188">Ad primum ergo dicendum, quod Seneca et alii philosophi consideraverunt naturam humanam
            secundum ea quae ex principiis suis naturalibus ipsam consequuntur: statum enim illum
            primae conditionis scire non potuerunt, quem non nisi fides tenet; et ideo de morte non
            nisi sicut de naturali defectu locuti sunt; quamvis etiam naturalis defectus aliquo modo
            poena dici possit.</p>
          <p xml:id="ta-l2d30q1-d1e191">Ad secundum dicendum, quod alia animalia non sunt ordinata in finem qui facultatem
            naturalem ipsorum excedat; et ideo in illis tantum bonis creata sunt quae eis ex
            principiis naturalibus debentur; unde non est similis ratio de homine, et de aliis
            animalibus.</p>
          <p xml:id="ta-l2d30q1-d1e194">Ad tertium dicendum, quod bona naturalia debentur dupliciter. Vel prout sunt in se
            considerata, secundum quod naturae debentur ex propriis principiis; et sic nec homo nec
            Angelus per peccatum aliquid naturalium amisit; vel in aliquo diminutus est: quia
            Dionysius etiam integra data naturalia in Angelis peccantibus permanere dicit. Vel
            secundum quod ordinantur in finem ultimum; et hoc modo in utroque bona naturalia
            diminuta sunt quidem, non penitus amissa, inquantum uterque factus est minus habilis et
            magis distans a finis consecutione: et propter hoc etiam homo gratuitis spoliatus
            dicitur et in naturalibus vulneratus, Luc. 10 in Glossa.</p>
          <p xml:id="ta-l2d30q1-d1e197">Ad quartum dicendum, quod quandocumque multa conveniunt ad constitutionem alicujus,
            alicui eorum potest aliquid secundum se convenire naturaliter secundum naturam propriam,
            et aliquid convenit sibi secundum naturam totius; sicut patet de elementis in mixtionem
            corporis venientibus. Secundum hoc ergo dico, quod vis concupiscibilis naturale habet
            hoc ut in delectabile secundum sensum tendat; sed secundum quod est vis concupiscibilis
            humana, habet ulterius ut tendat in suum objectum secundum regimen rationis; et ideo
            quod in suum objectum tendat irrefrenate, hoc non est naturale sibi inquantum est
            humana, sed magis contra naturam ejus inquantum hujusmodi: et secundum hoc rationem
            poenae habere potest, maxime considerata natura humana, secundum quod tota est sub
            regimine rationis, ut in prima conditione fuit.</p>
          <p xml:id="ta-l2d30q1-d1e200">Ad quintum dicendum, quod quamvis natura humana per se non possit in visionem Dei
            pertingere, potest tamen ad eam pervenire cum adjutorio gratiae, et ex se habet
            habilitatem ut in illam perveniat; et similiter etiam ex his quae sibi gratis in prima
            conditione collata fuere, majorem habilitatem habebat; cujus habilitatis diminutio,
            poena est hominis, si ad institutionem ejus referatur: et sic carentia divinae visionis
            poena dicitur, secundum quod non nominat negationem tantum, sed etiam privationem
            quamdam cum quadam obnoxietate, ut supra dictum est. Et quia aliae rationes videntur
            concludere, quod etiam humanae naturae in suis principiis consideratae isti defectus
            sint poena; ideo ad eas etiam respondendum est.</p>
          <p xml:id="ta-l2d30q1-d1e203">Dicendum ergo ad sextum, quod involuntariorum illa tantum rationem poenae habent quae
            sunt voluntati subjicibilia; voluntas enim non tantum est possibilium, sed etiam
            impossibilium; et ideo si alicui sit involuntarium illud quod potestati voluntatis non
            subjacet, non propter hoc rationem poenae habet, sicut quod aliquis est brevis nimis in
            statura, vel aliquid hujusmodi: et hoc modo mors et alia hujusmodi involuntaria
            sunt.</p>
          <p xml:id="ta-l2d30q1-d1e207">Ad septimum dicendum, quod inter animam et corpus oportet esse proportionem, sicut
            potentiae ad actum, non autem sicut convenientium in eadem natura, seu proprietate: non
            enim oportet quod si anima est sine quantitate, etiam corpus sit hujusmodi: similiter
            non oportet quod si anima est incorruptibilis naturaliter, corpus etiam hujusmodi
            sit.</p>
          <p xml:id="ta-l2d30q1-d1e210">Ad octavum dicendum, quod quamvis corpus hominis simpliciter nobilius sit corpore ignis
            urentis vel ferri secantis, inquantum est nobiliori forma perfectum; nihil tamen
            prohibet illa corpora nobiliora esse secundum quid, inquantum scilicet hoc habent in
            actu quod corpus humanum habet in potentia, ut caliditatem, vel aliquid hujusmodi.</p>
        </div>
        <div xml:id="ta-l2d30q1-Dd1e214" type="articulus">
          <head xml:id="ta-l2d30q1-Hd1e216">Articulus 2</head>

          <head xml:id="ta-l2d30q1-Hd1e219" type="question-title">Utrum aliquis defectus veniens in nos per originem habeat
            rationem culpae</head>

          <p xml:id="ta-l2d30q1-d1e222">Ad secundum sic proceditur. Videtur quod nullus defectus in nos per originem veniens,
            rationem culpae habere possit. Ex hoc enim aliquid culpabile vituperabile est, si malum
            sit, quod est in potestate ejus qui de hoc culpatur: non enim vituperamur nisi ex his
            quae in nobis sunt, ut philosophus in 3 Ethic. dicit. Sed illud quod per originem
            trahitur non potest esse in potestate ejus qui illud originaliter trahit. Ergo
            impossibile est quod aliquid per originem tractum rationem culpae habeat.</p>
          <p xml:id="ta-l2d30q1-d1e225">Praeterea, secundum Augustinum omne peccatum est voluntarium, adeo quod si non est
            voluntarium, non est peccatum. Sed illud quod per originem trahitur, non potest esse
            voluntarium: quia actus voluntatis originem volentis non praecedit. Ergo impossibile est
            aliquid per originem tractum, esse peccatum vel culpam.</p>
          <p xml:id="ta-l2d30q1-d1e228">Praeterea, nullum accidens potest traduci, nisi subjectum suum traducatur. Sed
            subjectum culpae est anima rationalis, quae cum non sit ex traduce, ut supra probatum
            est, videtur quod nec aliquid per originem tractum rationem culpae habere possit.</p>
          <p xml:id="ta-l2d30q1-d1e232">Si dicatur, quod traducitur peccatum per traductionem seminis; contra. Nihil dat alteri
            vel efficit in altero quod ipsum non habet. Sed semen non potest esse subjectum
            infectionis culpae. Ergo nec ex eo culpa in animam devenire potest.</p>
          <p xml:id="ta-l2d30q1-d1e235">Praeterea, nobilius non patitur a minus nobili. Sed anima est nobilior corpore. Ergo
            corpus non potest agere in animam, inficiendo ipsam.</p>
          <p xml:id="ta-l2d30q1-d1e238">Praeterea, injustum est ut culpa patris in filium redundet, et quod filius pro patre
            puniatur. Sed si ex hoc quod Adam peccavit, in omnes culpa redundaret originaliter,
            sequeretur filium pro transgressione patris puniri. Ergo hoc divinae justitiae non
            competit.</p>
          <p xml:id="ta-l2d30q1-d1e241">Sed contra, ad Ephes. 2, 3, dicit apostolus: <quote xml:id="ta-l2d30q1-Qd1e243">eramus natura filii irae</quote>.
            Sed nullus est filius irae nisi per hoc quod culpam habet. Ergo homo ex ipsa nativitate
            culpam contrahit.</p>
          <p xml:id="ta-l2d30q1-d1e247">Praeterea, sicut dicit Anselmus, homo si perstitisset, justitiam originalem in qua
            creatus est, in filios profudisset. Sed sicut se habet justus ad justos, ita et peccator
            ad peccatores. Ergo etiam quia peccavit, culpam suam in alios generando transfudit.</p>
          <p xml:id="ta-l2d30q1-d1e250">Respondeo dicendum, quod circa hanc materiam duplex error tangitur in littera. Unus est
            eorum qui simpliciter peccatum originale negabant, sicut error Juliani et Pelagii: et
            hic error veritati fidei non consonat: quia sacramentorum necessitatem et redemptionis
            tollit, quae contra servitutem peccati, in qua nascimur, ordinata sunt. Alius est error
            eorum qui peccatum originale nomine concedentes, secundum rem negabant, dicentes, in
            puero nato nullam culpam esse, sed solum obligationem ad poenam; et hoc manifeste
            justitiae divinae repugnat, ut scilicet aliquis obligetur ad poenam qui culpam non
            habet, cum poena juste non nisi culpae debeatur. Et ideo his evitatis, simpliciter
            concedendum est, etiam culpam per originem trahi ex parentibus vitiatis in pueris natis:
            quod qualiter sit, investigandum est. Sciendum est igitur, quod haec tria, defectus,
            malum, et culpa, ex superadditione se habent. Defectus enim simplicem negationem
            alicujus boni importat. Sed malum nomen privationis est; unde carentia alicujus, etiam
            si non sit natum haberi, defectus potest dici; sed non potest dici malum, nisi sit
            defectus ejus boni quod natum est haberi; unde carentia vitae in lapide potest dici
            defectus, sed non malum: homini vero mors est et defectus et malum. Culpa autem super
            hoc addit rationem voluntarii: ex hoc enim aliquis culpatur quod deficit in eo quod per
            suam voluntatem habere potuit. Unde oportet quod secundum hoc quod aliquid rationem
            culpae habet, secundum hoc ratio voluntarii in ipso reperiatur. Sicut autem est quoddam
            bonum quod respicit naturam, et quoddam quod respicit personam; ita etiam est quaedam
            culpa naturae et quaedam personae. Unde ad culpam personae, requiritur voluntas personae
            sicut patet in culpa actuali, quae per actum personae committitur; ad culpam vero
            naturae non requiritur nisi voluntas in natura illa. Sic ergo dicendum est, quod
            defectus illius originalis justitiae quae homini in sua creatione collata est, ex
            voluntate hominis accidit: et sicut illud naturae donum fuit et fuisset in totam naturam
            propagatum, homine in justitia persistente; ita etiam et privatio illius boni in totam
            naturam perducitur, quasi privatio et vitium naturae; ad idem enim genus privatio et
            habitus referuntur; et in quolibet homine rationem culpae habet ex hoc quod per
            voluntatem principii naturae, idest primi hominis, inductus est talis defectus.</p>
          <p xml:id="ta-l2d30q1-d1e254">Ad primum ergo dicendum, quod peccatum originale, cum non sit vitium personae ut
            persona est, sed quasi per accidens, inquantum persona habet talem naturam; ideo non
            oportet quod sit in potestate hujusmodi personae, hunc defectum habere vel non habere;
            sed sufficit quod sit in potestate alicujus qui est natura illa: quia ex hoc quod habens
            aliquam naturam peccavit, natura infecta est; et per consequens inficitur in omnibus
            illis qui ab illo naturam trahunt. Et ideo potest dici culpa naturae, cum aliquis in
            natura illa subsistens, per voluntatem defectum istum in totam naturam causaverit.</p>
          <p xml:id="ta-l2d30q1-d1e257">Et per hoc etiam patet responsio ad secundum.</p>
          <p xml:id="ta-l2d30q1-d1e260">Ad tertium dicendum, quod peccatum originale non traducitur per traductionem sui
            subjecti, quod est anima rationalis, sed per traductionem seminis: quia ex quo anima
            patris per peccatum infecta fuit, sequitur etiam inordinatio in corpore, subtracto illo
            ordine quem natura instituta prius acceperat: et ita etiam ex semine illo generatur
            corpus tali ordine destitutum; unde et anima quae tali corpori infunditur,
            deordinationem culpae contrahit ex hoc ipso quod hujusmodi corporis forma efficitur; cum
            oporteat perfectionem perfectibili proportionatam esse: sicut propter aliquam
            corruptionem seminis contingit non tantum defectus in corpore prolis ex illo semine
            generatae, ut lepra, podagra, vel aliqua hujusmodi infirmitas; sed etiam defectus in
            anima, ut patet in his qui a nativitate naturaliter sunt stolidi.</p>
          <p xml:id="ta-l2d30q1-d1e263">Ad quartum dicendum, quod licet semen non habeat in se infectionem culpae in actu,
            habet tamen in virtute; sicut etiam patet quod ex semine leprosi generatur filius
            leprosus, quamvis in ipso semine non sit lepra in actu: est enim in semine virtus aliqua
            deficiens, per cujus defectum contingit defectus leprae in prole. Similiter etiam ex hoc
            ipso quod in semine est talis dispositio, quae privatur illa impassibilitate et
            ordinabilitate ad animam, quam in primo statu corpus humanum habebat, sequitur quod in
            prole, quae est susceptiva originalis peccati, efficiatur originale peccatum in
            actu.</p>
          <p xml:id="ta-l2d30q1-d1e266">Ad quintum dicendum, quod anima non inficitur per infectionem corporis, quasi corpore
            agente in animam; sed per quamdam collimitationem unius ad alterum: quia forma recipitur
            in materia secundum conditionem ipsius materiae, cum omne quod est in altero, sit in eo
            per modum recipientis: et ideo ex hoc ipso quod corpus illa virtute privatur qua
            perfecte erat subjicibile animae, sequitur etiam quod anima illa virtute careat qua
            perfecte corpus subditum regat: et talis defectus originalis justitiae, culpa est
            naturae, prout consideratur consequens ex voluntate alicujus habentis naturam, ex quo
            natura traducta est.</p>
          <p xml:id="ta-l2d30q1-d1e269">Ad sextum dicendum, quod injustum esset quod filius pro peccato patris poenam sentiret,
            nisi etiam peccatum patris in filium transiret, ut jam filius non pro peccato patris,
            sed pro peccato proprio, quod originaliter trahit, puniatur.</p>
        </div>
        <div xml:id="ta-l2d30q1-Dd1e273" type="articulus">
          <head xml:id="ta-l2d30q1-Hd1e275">Articulus 3</head>

          <head xml:id="ta-l2d30q1-Hd1e278" type="question-title">Utrum originale peccatum sit concupiscentia</head>

          <p xml:id="ta-l2d30q1-d1e281">Ad tertium sic proceditur. Videtur quod originale peccatum non sit concupiscentia, ut
            in littera dicitur. Nihil enim est causa sui ipsius. Sed peccatum originale est causa
            concupiscentiae, ut patet ex verbis apostoli Rom. 8, 8: <quote xml:id="ta-l2d30q1-Qd1e283" source="http://scta.info/resource/rom8_8">peccatum occasione
              accepta per mandatum operatum est in me omnem concupiscentiam</quote>. Ergo peccatum
            originale non est concupiscentia.</p>
          <p xml:id="ta-l2d30q1-d1e287">Praeterea, nihil naturalium potest dici peccatum vel malum. Sed concupiscibilis vis in
            homine est virtus naturalis. Ergo ipsa non potest dici peccatum originale. Sed ipsa est
            per quam homo habilis est ad concupiscendum. Ergo concupiscentia qua sumus habiles ad
            concupiscendum, non est peccatum originale, ut in littera dicitur.</p>
          <p xml:id="ta-l2d30q1-d1e290">Praeterea, sicut per motum concupiscibilis perturbatur judicium rationis, ita et per
            motum irascibilis. Sed peccatum originale consistit in deordinatione ipsius animae,
            secundum quod inferiora superioribus non obediunt. Ergo non solum concupiscentia, sed
            simili ratione iracundia peccatum dici debet originale.</p>
          <p xml:id="ta-l2d30q1-d1e294">Praeterea, defectus qui ex origine trahitur, rationem culpae non habet, ut dictum est,
            nisi secundum quod ex voluntate habentis naturam consequitur. Sed multi defectus
            corporales ex voluntate illa consequuntur, ut necessitas moriendi, et hujusmodi. Ergo
            non solum concupiscentia, sed quodlibet istorum debet dici peccatum originale.</p>
          <p xml:id="ta-l2d30q1-d1e297">Praeterea, inter alia quae homo per peccatum amisit, etiam scientia illa privatus est
            qua in primo statu pollebat. Sed defectus scientiae ignorantia dicitur. Ergo ignorantia
            originale peccatum dici debet, et non solum concupiscentia.</p>
          <p xml:id="ta-l2d30q1-d1e300">Sed contra est quod dicitur in Glossa Rom. 6: <quote xml:id="ta-l2d30q1-Qd1e302">non regnet peccatum in vestro
              mortali corpore, idest fomes peccati</quote>. Fomes autem peccati concupiscentia est.
            Ergo peccatum videtur ipsa concupiscentia esse.</p>
          <p xml:id="ta-l2d30q1-d1e306">Praeterea, sicut se habet concupiscentia actualis ad actuale peccatum, ita se habet
            concupiscentia originalis ad originale peccatum. Sed concupiscentia actualis est ipsum
            actuale peccatum. Ergo et concupiscentia quae per originem trahitur, est originale
            peccatum.</p>
          <p xml:id="ta-l2d30q1-d1e309">Respondeo dicendum, quod in quolibet peccato est invenire aliquid quasi formale, et
            aliquid quasi materiale. Si enim consideremus peccatum actuale, ipsa substantia actus
            deordinati materialiter in peccato se habet: sed deordinatio a fine, formale in peccato
            est, quia ex hoc rationem mali praecipue habet; unde dicitur, quod conversio ad bonum
            commutabile, est ibi sicut materiale, et aversio a bono incommutabili, est sicut
            formale: et hoc contingit ex hoc quod etiam in actu perfectio virtutis ex ordine ad
            finem est forma actus. Sicut autem peccatum actuale consistit in deordinatione actus,
            ita etiam peccatum originale consistit in deordinatione naturae. Unde oportet quod ipsae
            vires deordinatae, vel deordinatio virium, sint sicut materiale in peccato originali; et
            ipsa deordinatio a fine sit ibi sicut formale. Illa autem pars quae per se nata est
            conjungi fini, est ipsa voluntas, quae habet ordinem finis omnibus aliis partibus
            imponere; et ideo destitutio ipsius voluntatis ab illa rectitudine ad finem quam habuit
            in institutione naturae, in peccato originali formale est: et hoc est privatio
            originalis justitiae. Vires autem appetitus sensibilis sunt natae recipere ordinem ad
            finem ab ipsa voluntate, secundum quod sibi subjectae sunt; et ideo subtractio illius
            vinculi quo quodammodo sub potestate voluntatis rectae detinebantur, materiale in
            peccato est. Ex hac autem subtractione sequitur quod unaquaeque vis in suum objectum
            inordinate tendat, concupiscendo illud; et ideo concupiscentia qua habiles sumus ad male
            concupiscendum, peccatum originale dicitur, quasi materiale in peccato originali
            existens. Est enim considerare materiale et formale in actibus moralibus sicut in rebus
            artificialibus, in quibus materia de toto praedicatur; ut possit dici, cultellus est
            ferrum: et similiter de peccato praedicari potest illud quod est materiale in ipso; et
            per hunc modum peccatum originale concupiscentia dicitur.</p>
          <p xml:id="ta-l2d30q1-d1e312">Ad primum ergo dicendum, quod concupiscentia dicitur dupliciter; scilicet ipse actus
            concupiscendi et ipsa habilitas ad concupiscendum, et actus ex habilitate causatus; unde
            non est inconveniens, si peccatum originale, quod concupiscentiam actualem causat,
            habitualis concupiscentia esse dicatur.</p>
          <p xml:id="ta-l2d30q1-d1e316">Ad secundum dicendum, quod differt dicere potentem et habilem: quod enim aliquis sit
            potens concupiscere, est ex potentia concupiscibili; sed quod sit habilis ad
            concupiscendum, est ex aliquo habitu, vel ex eo quod per modum habitus se habet.
            Contingit enim ut etiam privatio aliqua habilitatem quamdam relinquat, in quantum
            privatur aliquid quod impedimentum praestare posset: et ita dicitur concupiscentia
            habitualis esse peccatum originale, non quidem vis concupiscibilis, neque iterum aliquis
            habitus qui aliquid positive dicat; sed ipsa habilitas quae relinquitur in inferioribus
            viribus ad inordinate concupiscendum, ex hoc quod ab appetitu subtrahitur retinaculum
            rationis, quo detinebatur ne effrenate posset in sua objecta tendere.</p>
          <p xml:id="ta-l2d30q1-d1e319">Ad tertium dicendum, quod concupiscentia non dicitur esse materiale in peccato,
            secundum quod denominatur a vi concupiscibili, quae contra irascibilem dividitur; sed
            secundum quod sumitur ab appetitu sensualitatis, qui in utramque vim dividitur, scilicet
            irascibilem et concupiscibilem.</p>
          <p xml:id="ta-l2d30q1-d1e322">Ad quartum dicendum, quod ut in 2 Physic. dicitur, peccatum contingit in his quae ad
            finem ordinata sunt, secundum quod a suo fine deficiunt; et ideo in partibus animae in
            illis praecipue est peccatum hominis secundum quas homo ordinatur in finem: et quia
            appetitus est tendens in finem, ideo in appetitu praecipue peccatum consistit. Ad finem
            autem hominis ordinatur appetitus rationis, qui est voluntas, immediate; appetitus autem
            sensibiles mediate, inquantum scilicet ordinem finis ex voluntate rationis recipiunt,
            propter quod dicuntur aliqualiter rationi obaudibiles, ut philosophus dicit in fine 1
            Ethic.; et ideo defectus ordinis in appetitu voluntatis est formale et completivum
            originalis peccati, quod est privatio rectitudinis voluntatis, quae inerat secundum
            originalem justitiam; defectus autem ordinis in appetitu inferiori, est materialiter in
            peccato se habens; et hoc est concupiscentia, ut dictum est: et ideo nullus alius
            defectus naturae ex parte rationis nec ex parte sensibilis partis originale peccatum
            dicitur, nisi concupiscentia sicut materiale, et privatio originalis justitiae sicut
            formale.</p>
          <p xml:id="ta-l2d30q1-d1e325">Ex quo patet responsio ad quintum: quia ignorantia non per se respicit voluntatem; unde
            etiam defectus ille sicut et alii retinent rationem poenae sed non culpae: et si
            inveniatur ignorantiam originale peccatum dici, intelligendum est de ignorantia privante
            illam scientiam quae includitur in originali justitia: nullus enim est justus vel
            temperatus, qui non sit prudens, ut in 6 Eth. dicitur: et ad hoc attendens Socrates
            dixit, omnem virtutem esse scientiam, et omne vitium esse ignorantiam, ut ibidem
            narratur.</p>
        </div>
      </div>
    </body>
  </text>
</TEI>