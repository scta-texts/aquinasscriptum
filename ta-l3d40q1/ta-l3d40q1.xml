<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber III, Distinctio 40, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber III, Distinctio 40, Quaestio 1</title>
          <date when="2016-03-13">March 13, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-13">March 13, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="149rb"/>
      </div>
    </front>
    <body>
      <div xml:id="ta-l3d40q1">
        <head xml:id="ta-l3d40q1-Hd1e97">Quaestio 1</head>
        <div xml:id="ta-l3d40q1-Dd1e100">
          <head xml:id="ta-l3d40q1-Hd1e102">Prooemium</head>
          <p xml:id="ta-l3d40q1-d1e105">Postquam determinavit <name ref="#Lombard">Magister</name> de praeceptis Decalogi quae
            respiciunt opus exterius et locutionem, hic ponit duo ultima praecepta quae respiciunt
            concupiscentiam cordis; et circa hoc tria facit: primo enumerat ipsa praecepta; secundo
            movet quaestiones circa ea, ibi: <quote xml:id="ta-l3d40q1-Qd1e110">sed videtur praeceptum de non concupiscendis
              rebus proximi unum cum eo esse quo dicitur: non furaberis</quote>; tertio recapitulat
            quod dixerat, et continuat se ad sequentia, ibi: <quote xml:id="ta-l3d40q1-Qd1e113">audistis decem chordas
              Psalterii</quote>. Circa secundam partem movet duas quaestiones: prima est de
            differentia horum praeceptorum ad alia praecepta Decalogi; secunda est de differentia
            totius veteris legis ad novam, quae ex solutione primae quaestionis ortum habet; et hoc
            ponit ibi: <quote xml:id="ta-l3d40q1-Qd1e116">sed cum hic prohibeatur concupiscentia alienae uxoris, et alienae rei;
              quare dicitur lex comprimere manum, et non animum?</quote> Et circa hoc tria facit:
            primo movet quaestionem, et eam solvit; secundo movet quaestionem de effectu litterae
            veteris legis, ibi: <quote xml:id="ta-l3d40q1-Qd1e119">si vero quaeritur quam vocat apostolus litteram occidentem,
              ea certe est Decalogus</quote>; tertio breviter colligit differentiam inter litteram
            Evangelii et litteram legis, ibi: <quote xml:id="ta-l3d40q1-Qd1e123">distat autem Evangelii littera a legis littera,
              quia diversa sunt promissa</quote>. Hic quaeruntur quatuor: 1 de assignatione istorum
            praeceptorum; 2 utrum verum sit quod lex Moysi tantum manum cohibuerit; 3 utrum eadem
            lex justificaret vel occideret; 4 utrum aeterna promitteret vel terrena.</p>
        </div>
        <div xml:id="ta-l3d40q1-Dd1e128" type="articulus">
          <head xml:id="ta-l3d40q1-Hd1e130">Articulus 1</head>

          <head xml:id="ta-l3d40q1-Hd1e133" type="question-title">Utrum duo praecepta de concupiscentia convenienter
            assignentur</head>

          <p xml:id="ta-l3d40q1-d1e136">Ad primum sic proceditur. Videtur quod haec duo praecepta inconvenienter assignentur.
            Praecepta enim negativa ordinantur ad prohibitionem peccatorum. Sed unum est peccatum
            cordis et operis, sicut in 2 Lib., qu. 1, art. 1, dist. 42, dictum est. Ergo non debuit
            alio praecepto prohiberi concupiscentia moechandi vel furandi, quam ipsa moechia, vel
            furtum.</p>
          <p xml:id="ta-l3d40q1-d1e139">Praeterea, sicut in furto et moechia contingit peccare corde et opere; ita et in
            homicidio, et aliis peccatis. Sed alia praecepta non variantur per concupiscentiam et
            opus, neque affirmativa neque negativa. Ergo neque praeceptum de furto et de moechia
            debuit hoc modo variari.</p>
          <p xml:id="ta-l3d40q1-d1e142">Praeterea, nihil debet lege prohiberi quod licite fieri potest. Sed licite potest fieri
            quod aliquis domum proximi sui possideat, ut si emat eam. Ergo licite potest eam
            concupiscere. Ergo talis concupiscentia non debuit lege prohiberi.</p>
          <p xml:id="ta-l3d40q1-d1e146">Praeterea, sicut contingit peccare in concupiscentia rerum proximi, ita etiam in
            concupiscentia curiositatis, quam Augustinus dicit esse concupiscentiam oculorum, et
            similiter in concupiscentia dignitatum, et hujusmodi, circa quas etiam concupiscentias
            sunt diversae virtutes et vitia. Sed praecepta dantur ad inducendum homines ad virtutem,
            et a vitiorum prohibitione. Ergo de omnibus istis concupiscentiis debuerunt diversa
            praecepta dari.</p>
          <p xml:id="ta-l3d40q1-d1e149">Praeterea, omne quod est contrarium praecepto, est peccatum mortale. Sed primi motus
            qui ex corrupta concupiscentia procedunt, non sunt peccata mortalia. Ergo non debuit
            dari praeceptum de non concupiscendo.</p>
          <p xml:id="ta-l3d40q1-d1e152">Respondeo dicendum, quod intentio legis est ut homines ad virtutem inducantur. Ad
            virtutem autem non sufficit ut actus virtutis qualitercumque fiat, sed oportet ut homo
            sciens et volens, et propter debitum finem, perseveranter et delectabiliter operetur.
            Similiter etiam non sufficit quod actus contrarius qualitercumque praetermittatur, nisi
            etiam voluntas illud faciendi derelinquatur, et passiones inclinantes ad actum illicitum
            ordinentur. Et ideo in praeceptis Decalogi non debuit solum prohiberi actus illicitus,
            sed etiam concupiscentia illicitarum rerum.</p>
          <p xml:id="ta-l3d40q1-d1e155">Ad primum ergo dicendum, quod peccatum cordis et operis, sicut ibidem dictum est,
            quando conjunguntur, sunt unum peccatum. Sed quia quandoque in corde peccatur non
            perveniendo ad actum, tunc peccatum cordis a peccato exterioris operis distinguitur; et
            ideo etiam diverso praecepto prohibetur.</p>
          <p xml:id="ta-l3d40q1-d1e158">Ad secundum dicendum, quod praecepta affirmativa praecipiunt aliquem actum bonum: bonum
            autem consurgit ex diversis coadunatis ad perfectionem suam, quod est ex una et tota
            causa, ut dicit Dionysius; et ideo hoc ipso quod aliquis bonus actus praecipitur, omnes
            conditiones implicantur quae ad bonitatem requiruntur. Et ideo praecepta affirmativa non
            fuerunt distincta circa idem genus per praeceptum operis et cordis. Peccatum autem quod
            praecepto negativo prohibetur, contingit omnifariam ex singularibus defectibus, ut
            Dionysius dicit; et ideo ad diversa quae possunt peccatum inducere, possunt diversa
            praecepta ordinari. Ideo tamen potius peccatum furti et moechiae hoc modo variatur per
            diversa praecepta, quam homicidium vel alia peccata, quia bonum, inquantum in se est,
            movet concupiscentiam; objectum autem furti et moechiae, est aliquod bonum temporale;
            unde etiam per se concupiscentia horum sine progressu ad actum, habet quamdam
            delectationem; quod non contingit in homicidio, cujus objectum est nocumentum illatum
            proximo, quod de se horrorem potius quam delectationem facit.</p>
          <p xml:id="ta-l3d40q1-d1e161">Ad tertium dicendum, quod non potest licite possideri domus proximi nisi dominio
            translato in alterum, et tunc desinit esse proximi; et ideo non simpliciter prohibetur
            concupiscentia domus, sed concupiscentia domus proximi, cum ipsum concupiscentiae nomen,
            quia intensionem desiderii dicit, in quamdam superfluitatem sonare videatur, et ita in
            malum.</p>
          <p xml:id="ta-l3d40q1-d1e165">Ad quartum dicendum, quod concupiscentia curiositatis, quae fit per oculos, reducitur
            ad concupiscentiam delectationis carnis, ad quam etiam reducuntur delectationes aliorum
            sensuum sicut ad principalius. Concupiscentia autem honoris, dignitatis, vel hujusmodi,
            reducitur ad concupiscentiam temporalium bonorum quorum dignitas numismate mensuratur.
            Et sic patet quod omnis concupiscentia aliquo modo istis duobus mandatis prohibetur,
            secundum regulam superius de intellectu praeceptorum datam.</p>
          <p xml:id="ta-l3d40q1-d1e168">Ad quintum dicendum, quod lex non datur nisi rationem habenti; unde illa concupiscentia
            tantum directe praecepto legis prohibetur quae ad rationis consensum pertingit, quae
            peccatum mortale est. Concupiscentia autem quae est in primis motibus non est contra
            legem, sed praeter legem; et ideo peccatum veniale est.</p>
        </div>
        <div xml:id="ta-l3d40q1-Dd1e172" type="articulus">
          <head xml:id="ta-l3d40q1-Hd1e174">Articulus 2</head>

          <head xml:id="ta-l3d40q1-Hd1e177" type="question-title">Utrum lex Mosaica cohibeat tantum manum, an etiam animum</head>

          <p xml:id="ta-l3d40q1-d1e180">Ad secundum sic proceditur. Videtur quod lex Mosaica non solum manum, sed etiam animum
            cohibere debeat. Ejusdem enim est animum ordinare ad virtutem, et cohibere a peccato.
            Sed lex Mosaica ordinat animum ad virtutem, ut patet Deut. 6, 5: <quote xml:id="ta-l3d40q1-Qd1e182">diliges dominum
              Deum tuum ex toto corde tuo</quote>. Ergo et ipsa etiam cohibet animum a peccato.</p>
          <p xml:id="ta-l3d40q1-d1e186">Praeterea, concupiscentia in anima est. Sed lex vetus cohibet a concupiscentia, ut
            patet in his duobus praeceptis. Ergo cohibet animum a peccato.</p>
          <p xml:id="ta-l3d40q1-d1e189">Si dicatur, quod non cohibeat ab omni concupiscentia; contra. Sub his duobus
            praeceptis, ut dictum est, omnis concupiscentia prohibetur. Sed haec duo praecepta in
            veteri lege edita sunt. Ergo totaliter animum a peccato cohibebat.</p>
          <p xml:id="ta-l3d40q1-d1e193">Si dicas, quod hoc intelligitur quo ad caeremonialia; contra. Caeremonialia enim legis
            non praecipiebant ab aliquo peccato abstinere, sed potius quid in figuram esset
            faciendum. Ergo non magis manum quam animum cohibebant.</p>
          <p xml:id="ta-l3d40q1-d1e196">Praeterea, lex Moysi perfectior erat quam lex civilis. Sed lex civilis non tantum
            cohibet manum, sed etiam animum; alias ad virtutem non induceret, quae principaliter in
            animo consistit. Ergo lex Mosaica non tantum cohibet manum, sed animum.</p>
          <p xml:id="ta-l3d40q1-d1e199">Sed contra, lex nova est perfectior quam lex vetus. Sed nihil potest esse perfectius
            quam cohibitio animi et manus. Ergo in lege veteri non cohibebatur utrumque.</p>
          <p xml:id="ta-l3d40q1-d1e202">Praeterea, Matth. 5, dominus supra praecepta legis, quae ad factum exterius pertinent,
            sicut de homicidio, facit additionem de interiori actu peccati, sicut de ira: quod non
            esset, si lex vetus animum cohiberet. Ergo lex vetus animum non cohibebat.</p>
          <p xml:id="ta-l3d40q1-d1e205">Praeterea, nihil cohibet animum nisi gratia. Sed vetus lex gratiam non conferebat. Ergo
            animum non cohibebat.</p>
          <p xml:id="ta-l3d40q1-d1e208">Respondeo dicendum, quod coactio legis, secundum philosophum in fine Ethic., ad hoc
            necessaria est, ut illi qui persuasionibus ad bonum non inclinantur, per poenas
            cogantur: unde cohibitio legis se extendit quantum poena inflicta per legem. Sicut autem
            lex vetus infirmis animis non nisi terrena promittebat, ita etiam pro peccatis
            temporalem poenam infligebat, oculum pro oculo, dentem pro dente. Poenae autem
            temporales pro peccatis animi infligi non possunt nisi quatenus in actum exteriorem
            prorumpunt; alias enim ab homine de eis judicari non potest; et ideo lex vetus manum et
            non animum cohibere dicebatur. Lex autem nova aeterna promittit et comminatur in
            praemium et poenam; aeterna autem poena ab illo judice infligitur qui est cordis
            scrutator; et ideo non solum manum, sed etiam animum cohibet: quod patet in hoc
            praecepto: <quote xml:id="ta-l3d40q1-Qd1e210">non occides</quote>, pro cujus transgressione lex vetus hominem
            occidebat: sed pro ira interiori lex nova poenam aeternam comminatur: <quote xml:id="ta-l3d40q1-Qd1e213" source="http://scta.info/resource/mt5_22">qui enim
              irascitur fratri suo, reus erit Concilio</quote>; Matth. 5, 22.</p>
          <p xml:id="ta-l3d40q1-d1e218">Ad primum ergo dicendum, quod lex praeceptis affirmativis et negativis animum ordinabat
            ad virtutem, et a vitio retrahebat: non tamen contra transgressores hujusmodi
            praeceptorum poenam aliquam ordinare poterat, secundum quam cohibere vel cogere dicitur;
            et ideo non sequitur quod animum cohiberet.</p>
          <p xml:id="ta-l3d40q1-d1e221">Et per hoc patet solutio ad secundum.</p>
          <p xml:id="ta-l3d40q1-d1e224">Ad tertium dicendum, quod omnem concupiscentiam quantum ad genus suum lex prohibebat;
            non tamen ab omni cohibebat per poenas, sed solum ab ea quae prorumpebat in actum.</p>
          <p xml:id="ta-l3d40q1-d1e227">Ad quartum dicendum, quod caeremonialia praecepta indicebant sacrificia pro certis
            peccatis, non autem ita pro peccatis cordis sicut pro peccatis operis; et ita
            caeremonialia magis manum quam animum cohibebant.</p>
          <p xml:id="ta-l3d40q1-d1e230">Ad quintum dicendum, quod lex civilis quamvis intendat per cohibitionem poenarum ad
            virtutes inducere, non tamen cogit per poenas animum, sed solum manum.</p>
        </div>
        <div xml:id="ta-l3d40q1-Dd1e234" type="articulus">
          <head xml:id="ta-l3d40q1-Hd1e236">Articulus 3</head>

          <head xml:id="ta-l3d40q1-Hd1e239" type="question-title">Utrum lex vetus justificabat</head>

          <p xml:id="ta-l3d40q1-d1e242">Ad tertium sic proceditur. Videtur quod lex vetus justificabat et non occidebat. Matth.
            19, 17: <quote xml:id="ta-l3d40q1-Qd1e244" source="http://scta.info/resource/mt19_17@13-20">si vis ad vitam ingredi, serva mandata</quote>; et loquitur de mandatis
            Decalogi, sicut ibidem patet. Sed nullus ad vitam ingreditur nisi justificatus. Ergo lex
            vetus justificabat.</p>
          <p xml:id="ta-l3d40q1-d1e248">Praeterea, lex est justitiae quaedam doctrina: quia est ars aequi et boni. Ergo non
            potest justificare nisi docendo justitiam. Sed lex vetus justitiam docebat: nam,
              <quote xml:id="ta-l3d40q1-Qd1e250" source="http://scta.info/resource/rom7_7@16-22">concupiscentiam nesciebam esse peccatum, nisi lex diceret, non
              concupisces</quote>; Roman. 7, 7. Ergo lex vetus justificabat.</p>
          <p xml:id="ta-l3d40q1-d1e254">Praeterea, omne quod removet dispositiones et causas mortis, non occidit, sed
            justificat. Lex vetus hoc faciebat, peccatum prohibendo. Ergo et cetera.</p>
          <p xml:id="ta-l3d40q1-d1e258">Praeterea, in naturis ita contingit, quod unumquodque ut fit frequenter, ita natum est
            fieri, ut dicitur in 2 Phys. Si ergo lex vetus occidebat ut frequenter, tunc ad hoc nata
            erat. Sed omne quod naturam habet ordinatam ad occisionem, est malum. Ergo lex vetus
            fuisset mala; quod falsum est.</p>
          <p xml:id="ta-l3d40q1-d1e261">Praeterea, mors non sequebatur ex veteri lege, nisi per occasionem. Sed etiam ex lege
            nova sequitur mors per occasionem; 2 Cor. 2, 16: <quote xml:id="ta-l3d40q1-Qd1e263" source="http://scta.info/resource/IIcor2_16@1-6">aliis sumus odor mortis in
              mortem</quote>. Sed propter hoc lex nova non dicitur occidens. Ergo nec lex vetus
            occidens, sed justificans, debet dici.</p>
          <p xml:id="ta-l3d40q1-d1e267">Sed contra, 2 Corinth. 3, 6: <quote xml:id="ta-l3d40q1-Qd1e269" source="http://scta.info/resource/IIcor3_6@13-18">littera occidit, spiritus autem vivificat</quote>;
            et loquitur de littera veteris legis. Ergo lex vetus non justificabat.</p>
          <p xml:id="ta-l3d40q1-d1e273">Praeterea, Rom. 10, 5, <quote xml:id="ta-l3d40q1-Qd1e275" source="http://scta.info/resource/rom10_5">justitiam quae ex lege est, qui fecerit homo, vivit in
              ea</quote>. Glossa: <quote xml:id="ta-l3d40q1-Qd1e278">qui operibus legis justificatur, temporalem habet mercedem,
              non apud Deum</quote>. Sed vera justitia est quae habet mercedem apud Deum. Ergo lex
            vetus non justificabat.</p>
          <p xml:id="ta-l3d40q1-d1e282">Praeterea, qui justificatur ex operibus, non justificatur gratis. Sed justificatio
            legis non potest esse nisi per opera. Cum ergo vera justificatio sit gratis, ut patet
            Rom. 3, videtur quod lex non justificaret.</p>
          <p xml:id="ta-l3d40q1-d1e285">Respondeo dicendum, quod lex quodammodo justificabat, et quodammodo occidebat. Ad cujus
            intellectum sciendum est, quod justificare dupliciter hic potest accipi. Uno modo
            justitiam facere; alio modo justitiam docere. Justitia autem est duplex: quaedam
            acquisita; quaedam infusa. Justitia acquisita ex operibus causatur; et per hunc modum
            lex civilis homines justos facit, inquantum per exercitium operum, habitum justitiae in
            observatoribus causat; et per hunc modum etiam lex Mosaica justificare poterat,
            justitiam acquisitam causando. Sed de hac justitia nihil ad praesens. Justitia autem
            infusa a solo Deo effective est; unde lex per opera eam inducere non potest: sed per
            legem novam talis inducitur justitia, quia per sacramenta ejus gratia confertur, quae
            justificat formaliter. Sacramenta vero veteris legis gratiam non conferebant, ut in 4
            Lib. dicetur; et ideo lex vetus nullo modo justificabat quasi justitiam causans, sed
            quasi justitiam docens: quia in observatione mandatorum ejus, forma justitiae consistit.
            Occidere autem legis littera dicitur et quantum ad moralia, et quantum ad caeremonialia;
            sed differenter. Quia quantum ad caeremonialia, per se loquendo; tempore enim gratiae
            revelatae coeperunt esse mortifera. Sed quantum ad moralia non, nisi accidentaliter,
            inquantum ex ipsa lege peccatum prohibente, et auxilium gratiae contra ipsum non
            ferente, infirmus periculum mortis sumebat tripliciter. Primo, quia ex hoc ipso quod
            peccati commemorationem faciebat ei in quo concupiscentia peccati extincta non erat,
            magis in ipsum exardescebat, sicut cum aqua ostenditur sitienti. Secundo, quia ex hoc
            ipso quod prohibebatur, ponebatur quasi in quodam alto et difficili ad habendum; et ideo
            mens humana peccato subjecta, vehementius in illud tendebat, sicut scriptum est Prov. 9,
            17: <quote xml:id="ta-l3d40q1-Qd1e287">aquae furtivae dulciores sunt</quote>. Tertio, quia lex prohibens, peccati
            specialem reatum addebat, inquantum non solum naturalem legem transgrediebatur, sed
            etiam legis scriptae praevaricator erat.</p>
          <p xml:id="ta-l3d40q1-d1e292">Ad primum ergo dicendum, quod observatio mandatorum legis necessaria est ad vitam
            aeternam consequendam, quia sine ea ad vitam aeternam intrare non potest qui tempus
            habet operandi; non tamen observatio mandatorum legis ad vitam consequendam sufficiebat,
            nisi modus caritatis adjungeretur; quam lex nullo modo causare poterat; et ideo non
            perfecte justificabat.</p>
          <p xml:id="ta-l3d40q1-d1e295">Ad secundum dicendum, quod docere justitiam, non est justitiam facere perfecte, sed
            solum dispositive. Invenitur autem aliqua lex, scilicet lex nova, quae justitiam facit
            effective per sacramenta, quae gratiam conferunt.</p>
          <p xml:id="ta-l3d40q1-d1e298">Ad tertium dicendum, quod per hoc probatur quod lex non occidebat per se loquendo, sed
            dispositive justificabat.</p>
          <p xml:id="ta-l3d40q1-d1e301">Ad quartum dicendum, quod ratio sequeretur, si causa mortis esset ex lege; non autem
            erat ex ea, immo potius ad contrarium ordinata erat; sed causa mortis erat ex peccato
            eorum quibus lex dabatur; sicut causa mortis non est ex sole, si febricitantes ad solem
            stantes moriuntur.</p>
          <p xml:id="ta-l3d40q1-d1e304">Ad quintum dicendum, quod in lege nova non est aliquis defectus quin justificare
            possit, sicut erat in veteri lege; et ideo magis poterat accipi occasio mortis ex veteri
            lege quam nova. Ex nova enim lege non sequitur occasio mortis nisi contemnentibus ipsam,
            quia volentibus observare, auxilium praebet: sed lex vetus etiam volentibus observare,
            et deficientibus propter infirmitatem, occasio mortis erat.</p>
        </div>
        <div xml:id="ta-l3d40q1-Dd1e309" type="articulus">
          <head xml:id="ta-l3d40q1-Hd1e311">Articulus 4</head>

          <head xml:id="ta-l3d40q1-Hd1e314" type="question-title">Utrum lex vetus promittebat tantum temporalia, vel etiam
            aeterna</head>
          <div xml:id="ta-l3d40q1-Dd1e317">
            <head xml:id="ta-l3d40q1-Hd1e319">Quaestiuncula 1</head>
            <p xml:id="ta-l3d40q1-d1e322">Ad quartum sic proceditur. Videtur quod lex vetus non solum temporalia, sed aeterna
              promittebat. Illud enim in lege promittitur quod merces legis ponitur. Sed Deus
              seipsum mercedem Abrahae promisit, qui est bonum aeternum, ut patet Genes. 15. Ergo
              non solum temporalia, sed aeterna promittebat.</p>
            <p xml:id="ta-l3d40q1-d1e325">Praeterea, quod promittitur in lege, est praemium virtutis. Sed praemium virtutis
              debet esse melius virtute. Cum igitur virtus sit melior omni mercede temporali,
              videtur quod lex terrena promittere non debuerit.</p>
            <p xml:id="ta-l3d40q1-d1e328">Praeterea, illud quod est contra rationem virtutis, in lege fieri non debet. Sed
              virtuti contrarium est, et ejus corruptivum, ut actus ejus propter bonum terrenum
              fiat. Ergo promissio terrenorum in lege fieri non debuit.</p>
            <p xml:id="ta-l3d40q1-d1e331">Sed contra, illis solis potest homo ad bene faciendum invitari, quae in pretio habet.
              Sed carnalis populus, cui lex vetus data fuit, sola bona temporalia in pretio habebat.
              Ergo eorum sibi promissio fieri debuit.</p>
            <p xml:id="ta-l3d40q1-d1e335">Praeterea, 1 Corinth. 15, 46: <quote xml:id="ta-l3d40q1-Qd1e337">non prius quod spirituale, sed quod
                animale</quote>. Sed lex vetus primo danda erat. Ergo non spiritualis promissio, sed
              temporalis in ea fieri debuit.</p>
          </div>
          <div xml:id="ta-l3d40q1-Dd1e342">
            <head xml:id="ta-l3d40q1-Hd1e344">Quaestiuncula 2</head>
            <p xml:id="ta-l3d40q1-d1e347">Ulterius. Videtur quod lex vetus non differat a nova per radicem timoris et amoris.
              Differentia enim legis non attenditur ex diversitate observantium legem, sed potius e
              converso; cum lex sit regula et mensura observantium ipsam. Sed facere aliquid ex
              timore vel amore contingit ex diversa dispositione observantium legem. Ergo penes hoc
              duae leges non distinguuntur.</p>
            <p xml:id="ta-l3d40q1-d1e350">Praeterea, nullus fructuose legem custodit, nisi qui ex amore eam observat. Sed in
              statu veteris legis multi fuerunt qui eam fructuose observabant, vitam aeternam ex hoc
              promerentes. Ergo lex vetus et nova non distinguuntur per timorem et amorem.</p>
            <p xml:id="ta-l3d40q1-d1e353">Praeterea, timor servilis, qui contra amorem dividitur, respicit poenam. Sed majoris
              poenae comminatio fit in nova lege quam in veteri, ut patet Hebr. 10, 29:
                <quote xml:id="ta-l3d40q1-Qd1e355" source="http://scta.info/resource/hebr10_29@1-10">quanto, inquit, putatis deteriora mereri supplicia qui filium
                Dei conculcaverit?</quote> Ergo lex nova magis in timore consistit quam vetus.</p>
            <p xml:id="ta-l3d40q1-d1e362">In contrarium est quod Augustinus dicit, quod brevis differentia legis et Evangelii
              est timor et amor.</p>
            <p xml:id="ta-l3d40q1-d1e366">Praeterea, Rom. 8, 15: <quote xml:id="ta-l3d40q1-Qd1e368" source="http://scta.info/resource/rom8_15">non accepistis spiritum servitutis iterum in
                timore</quote>; dicit Glossa: <quote xml:id="ta-l3d40q1-Qd1e371">praecepta in veteri lege timore
                servabantur</quote>.</p>
          </div>
          <div xml:id="ta-l3d40q1-Dd1e376">
            <head xml:id="ta-l3d40q1-Hd1e378">Quaestiuncula 3</head>
            <p xml:id="ta-l3d40q1-d1e381">Ulterius. Videtur quod lex vetus non sit magis onerosa quam nova. Quod enim se habet
              ex additione ad aliud, plura continet. Sed nova addit supra veterem, Matth. 5. Ergo
              plura continet; et ita videtur difficilior.</p>
            <p xml:id="ta-l3d40q1-d1e384">Praeterea, quanto est perfectior status virtutis, tanto majorem difficultatem habet:
              quia ars et virtus circa difficile et bonum sunt, ut dicitur in 1 Ethic. Sed status
              novae legis est perfectior quam status veteris. Ergo lex nova est difficilior.</p>
            <p xml:id="ta-l3d40q1-d1e387">Praeterea, infirmis et parvulis levia onera sunt imponenda. Sed illi qui erant in
              veteri lege, parvulis comparantur; qui autem sunt in nova, viris perfectis, ut patet
              Gal. 4. Ergo lex nova est gravior quam vetus.</p>
            <p xml:id="ta-l3d40q1-d1e390">Sed contra est quod dicitur Matth. 11, 30: <quote xml:id="ta-l3d40q1-Qd1e392" source="http://scta.info/resource/mt11_30">jugum meum suave est, et onus
                leve</quote>.</p>
            <p xml:id="ta-l3d40q1-d1e397">Praeterea, Act. 15, 10, dicit Petrus de veteri lege: <quote xml:id="ta-l3d40q1-Qd1e399" source="http://scta.info/resource/act15_10">hoc est onus quod nec nos
                nec patres nostri potuerunt portare</quote>. Ergo et cetera.</p>
          </div>
          <div xml:id="ta-l3d40q1-Dd1e405">
            <head xml:id="ta-l3d40q1-Hd1e407">Quaestiuncula 1</head>
            <p xml:id="ta-l3d40q1-d1e410">Respondeo dicendum ad primam quaestionem, quod secundum Dionysium in 5 cap.
              Ecclesiast. Hierarch., lex nova media est inter Ecclesiam caelestem et statum veteris
              legis; et ideo aeterna bona, quae in caelesti Ecclesia palam et copiose exhibentur, in
              nova lege manifeste promittuntur; in veteri autem lege non promittebantur, nisi sub
              quibusdam figuris. Unde Hebr. 10, 1, dicitur: <quote xml:id="ta-l3d40q1-Qd1e412" source="http://scta.info/resource/hebr10_1">umbram habens lex futurorum
                bonorum</quote>. Et hoc propter tres causas praecipue. Primo ut ex his quae
              cognoscebant, assuefierent etiam a Deo majora sperare. Secundo ut non solum cognitio,
              sed affectus, a temporalibus ad aeterna manuduceretur. Tertio, quia bona aeterna
              nondum statim eis poterant exhiberi, nondum soluto pretio; unde dilatio promissorum
              inefficacem faceret apud infirmos promissionem.</p>
            <p xml:id="ta-l3d40q1-d1e416">Ad primum ergo dicendum, quod ubicumque promittuntur aeterna in veteri lege, hoc est
              sub quadam figura et similitudine temporalium; et secundum hoc etiam Deus se mercedem
              Abrahae constituit ad litteram, quasi remuneratorem in multiplicatione seminis et in
              terrae promissae collatione. Vel dicendum, quod hoc intelligitur de promissione
              communiter omnibus facta in veteri lege, non autem de illa quae fiebat specialiter ad
              aliquos perfectos viros, qui ad legem novam pertinebant.</p>
            <p xml:id="ta-l3d40q1-d1e419">Ad secundum dicendum, quod promissiones temporales non ponuntur in lege quasi praemia
              virtutum, sed quasi incitamenta quaedam ad virtutem.</p>
            <p xml:id="ta-l3d40q1-d1e422">Ad tertium dicendum, quod sicut facere aliquid timore poenae est contra rationem
              perfectae virtutis, tamen ducit ad virtutem; ita etiam facere aliquid propter
              retributionem temporalem; et ideo sicut in lege fit comminatio poenae, ita etiam
              potest fieri promissio temporalis mercedis.</p>
          </div>
          <div xml:id="ta-l3d40q1-Dd1e426">

            <head xml:id="ta-l3d40q1-Hd1e428">Quaestiuncula 2</head>
            <p xml:id="ta-l3d40q1-d1e431">Ad secundam quaestionem dicendum, quod ex ipso modo legislationis apparet quod lex
              vetus est lex timoris, lex autem nova lex amoris. Lex enim nova ex ostensione divinae
              caritatis initium sumpsit: quia in effusione sanguinis Jesu Christi, qui fuit
              perfectissimae caritatis signum, novum testamentum consummatum est. Lex autem vetus in
              ostensione divinae potestatis, quae timorem incutit, initium sumpsit; unde et in ipsa
              legislatione propter fulgura, voces, et tonitrua terror audientes invasit, ut
              dicerent: <quote xml:id="ta-l3d40q1-Qd1e433">non loquatur nobis dominus, ne forte moriamur</quote>, Exod. 20, 19;
              et ideo vetus lex homines praecipue inducebat per comminationem poenarum; nova vero
              lex per beneficia exhibita, et speranda; et hoc satis competebat statui humani
              generis, ut prius quasi rudis populus per timorem poenae cogeretur, postmodum vero per
              amorem in bono perficeretur; sicut enim timor est via ad amorem, ita lex vetus ad
              novam.</p>
            <p xml:id="ta-l3d40q1-d1e437">Ad primum ergo dicendum, quod ista differentia non tantum sumitur ex parte
              observantium legem, sed ex modo editionis legis, ut dictum est.</p>
            <p xml:id="ta-l3d40q1-d1e440">Ad secundum dicendum, quod illi qui in veteri lege ex amore legem observabant,
              perfecti erant; unde ad legem novam pertinebant, in qua est status perfectionis.</p>
            <p xml:id="ta-l3d40q1-d1e443">Ad tertium dicendum, quod quamvis lex nova majora supplicia comminetur, tamen
              comminatio suppliciorum non est principalis inductio in legem novam, sicut erat in
              lege veteri; sed magis promissio praemiorum, et commemoratio beneficiorum quae ad
              amorem incitant; et ideo lex nova non timorem, sed amorem, principalem radicem
              habet.</p>
          </div>
          <div xml:id="ta-l3d40q1-Dd1e447">
            <head xml:id="ta-l3d40q1-Hd1e449">Quaestiuncula 3</head>
            <p xml:id="ta-l3d40q1-d1e452">Ad tertiam quaestionem dicendum, quod difficile et onerosum mensuratur secundum
              virtutem sustinentis: aliquid enim onerosum est debili quod forti est leve. Et ideo de
              onere legis et Evangelii possumus loqui dupliciter: aut quantum ad gravitatem
              praeceptorum secundum se, aut per comparationem ad virtutem observantium. Si primo
              modo; sic quantum ad numerum praecepta veteris legis erant magis onerosa: quia lex
              vetus arctabat ad caeremonialia multa, et judicialia: lex autem nova ad moralia
              tantum, quae etiam lex naturae imperat, et in uno verbo abbreviato dilectionis Dei et
              proximi concluduntur. Sed quantum ad explicationem istorum praeceptorum, sic praecepta
              novae legis quodammodo sunt difficiliora: quia magis explicatur virtus praeceptorum
              moralium in nova lege quam veteri; et superaddit lex nova consilia, quamvis ad ea non
              cogat; et quaedam etiam prohibet quae lex vetus permittebat, infirmitati deferens,
              sicut libellum repudii, et hujusmodi. Si autem secundo modo, sic absolute lex vetus
              onerosior erat: tum quia auxilium gratiae non conferebat ad mandata implenda, sicut
              nova facit; tum quia vetus lex per modum timoris cogebat ad hoc, ad quod nova lex ex
              amore inducit, qui omnia levia facit.</p>
            <p xml:id="ta-l3d40q1-d1e455">Ad primum ergo dicendum, quod additio novae legis ad veterem vel est quantum ad
              consilia ad quae nova lex non obligat, vel etiam quantum ad explicationem eorum quae
              in veteri lege implicite habebantur; unde ex hoc non potest concludi quod lex nova sit
              gravior.</p>
            <p xml:id="ta-l3d40q1-d1e458">Ad secundum dicendum, quod virtuosus ea quae ad virtutem pertinent, delectabiliter
              exequitur, ut dicitur in 1 Ethic.; et ideo virtus perfecta levius quantumcumque
              difficilia exequetur, quam carens virtute facilia: cui hoc ipsum triste est, quod a
              delectationibus illicitis abstineat.</p>
            <p xml:id="ta-l3d40q1-d1e461">Ad tertium dicendum, quod sicut qui tortuosa ligna dirigunt, ad partem contrariam
              magis deflectunt, ut sic ad rectitudinem etiam, ut dicitur in 2 Ethic. veniant; ita
              tendentibus ad virtutem faciendum est, ut qui a rectitudine virtutis distorti fuerunt,
              magis a contrariis vitiis abstrahantur. Et propter hoc etiam poenitentibus graviora
              onera imponuntur quam innocentibus. Et ita etiam carnali populo et cervicoso majora
              onera imponenda fuerunt ad ejus duritiam edomandam, cum tamen modum ejus non
              excederent, sicut etiam infirmis diaeta arctior, et pueris disciplina strictior
              imponitur.</p>
          </div>
        </div>
        <div xml:id="ta-l3d40q1-Dd1e466">
          <head xml:id="ta-l3d40q1-Hd1e468">Expositio textus</head>
          <p xml:id="ta-l3d40q1-d1e471"><quote xml:id="ta-l3d40q1-Qd1e472">Non ancillam</quote> et cetera. Sciendum, quod ancilla dupliciter concupisci
            potest. Uno modo ad concubitum, et sic pertinet ad sextum praeceptum; alio modo ad
            dominium, et sic pertinet ad septimum. <quote xml:id="ta-l3d40q1-Qd1e475">Audistis decem chordas Psalterii</quote>.
            Per decem chordas Psalterii decem praecepta legis intelliguntur. Sicut enim David
            egregius psaltes sono citharae et Psalterii spiritum malum a Saul expellebat, ut dicitur
            1 Reg. 16, et ursum et leonem interfecit, ut dicitur in eodem, 17, ita Christus qui per
            David significatur, corda nostra quasi Psalterium his decem praeceptis percutiens,
            omnium mortalium peccatorum feras in nobis occidit, et virtutes perficit, quibus ad
            vitam pervenitur aeternam, in qua cum Christo vivamus per omnia saecula saeculorum.
            Amen.</p>
        </div>
      </div>
    </body>
  </text>
</TEI>