<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 5, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 5, Quaestio 3</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d5q3">
        <head xml:id="ta-l1d5q3-Hd1e89">Librum I, Distinctio 5, Quaestio 3</head>
        <div xml:id="ta-l1d5q3-Dd1e92" type="articulus">
          <head xml:id="ta-l1d5q3-Hd1e94">Articulus 1</head>

          <head xml:id="ta-l1d5q3-Hd1e97" type="questionTitle">Utrum essentia sit terminus generationis</head>

          <p xml:id="ta-l1d5q3-d1e100">Deinde quaeritur, utrum essentia sit terminus generationis. Videtur quod non. Generatio
            enim est inter duos terminos, scilicet terminum a quo et terminum ad quem. Sed generatio
            filii non habet terminum a quo, quia non est ex non esse. Ergo etiam non habet terminum
            ad quem.</p>
          <p xml:id="ta-l1d5q3-d1e103">Item, omne quod est terminus generationis, est generatum per se vel per accidens: per
            se, sicut ipsa res generata; per accidens, sicut forma ejus. Sed essentia nullo modo
            generata est, sicut nec generans: quia sequeretur distinctio. Ergo non est terminus
            generationis.</p>
          <p xml:id="ta-l1d5q3-d1e106">Praeterea, si esset terminus, hoc non esset nisi sicut acceptum per generationem. Sed
            filius non accepit essentiam. Ergo essentia est terminus generationis. Probatio mediae.
            Accipere enim cum non conveniat tribus personis, est actus notionalis. Sed nullus actus
            notionalis terminatur ad essentiam, sicut patet quod pater non generat essentiam. Ergo
            nec filius accepit essentiam.</p>
          <p xml:id="ta-l1d5q3-d1e110">Contra, illud in quo est generatio, est terminus generationis. Sed Hilarius, dicit,
            quod nativitas unigenita in naturam ingenitam subsistit. Ergo natura vel essentia est
            terminus generationis.</p>
          <p xml:id="ta-l1d5q3-d1e113">Praeterea, generatio invenitur in divinis, ut supra dictum est, dist. 4, quaest. 1,
            art. 1, secundum id quod est perfectionis in ipsa. Sed tota perfectio generationis est
            ex termino ad quem. Ergo in generatione divina est terminus ad quem. Sed hoc non est
            aliud quam essentia. Ergo et cetera.</p>
          <p xml:id="ta-l1d5q3-d1e116">Respondeo dicendum, quod terminus generationis in creaturis potest accipi dupliciter,
            sicut etiam et principium. Dicitur enim principium generationis ipsum generans; et huic
            principio correspondet sicut terminus ipsum genitum. Dicitur etiam principium
            generationis a quo incipit generatio, et hoc modo principium vel initium generationis
            est privatio formae inducendae; et huic principio terminus oppositus est forma per
            generationem inducta. Sicut etiam in dealbatione terminus a quo est nigredo et terminus
            ad quem est albedo; similiter in divinis terminus generationis (quamvis non sit ibi
            actio vel mutatio) potest accipi dupliciter: scilicet ipsum generatum, et hoc est
            filius; vel essentia accepta a filio per generationem.</p>
          <p xml:id="ta-l1d5q3-d1e119">Ad primum ergo dicendum, quod generatio et quilibet motus totam imperfectionem habet ex
            termino a quo, quod est privatio vel contrarium includens privationem; et ideo in
            generatione divina non est terminus a quo, sed tantum terminus ad quem, a quo est tota
            perfectio generationis.</p>
          <p xml:id="ta-l1d5q3-d1e122">Ad secundum dicendum, quod essentia divina non est genita in filio neque per se neque
            per accidens: quia eadem essentia est in generante et genito. Si autem essentia esset
            divisa, tunc sequeretur necessario quod esset genita per accidens, quamvis non per se,
            sicut in rebus creatis.</p>
          <p xml:id="ta-l1d5q3-d1e125">Ad tertium dicendum, quod quamvis accipere sit actus notionalis, potest tamen terminari
            ad essentiam: quod sic patet; quia in generatione divina, sicut in qualibet alia, est
            tria considerare, scilicet generantem et genitum et naturam communicatam per
            generationem. Possunt ergo verba notionalia designare comparationem generantis ad
            genitum, sicut generare vel dare; vel generantis ad essentiam, vel geniti ad essentiam,
            ut accipere; vel geniti ad generantem, sicut nasci. Sciendum igitur, quod, cum omne
            verbum notionale significet actum personae ut distincta est, oportet quod semper
            egrediatur a persona distincta: et ideo nullum verbum tale exit ab essentia, ut dicatur
            essentia generare vel dare notionaliter vel accipere vel nasci. Verba autem quae
            designant comparationem generantis ad essentiam vel geniti ad essentiam, terminantur ad
            essentiam, quia ex parte illa non sunt distinctiva; et hujusmodi verba sunt accipere et
            dare. Sed verba quae designant comparationem geniti ad generantem vel e converso, sunt
            distincta ex utraque parte; et ideo ex neutra parte potest eis adjungi essentia; quia
            nec essentia generat, nec pater generat essentiam; quod patet etiam ex significatione
            verborum; quia generans, inquantum generans, distinguitur a genito et e converso. Sed
            dans distinguitur quidem ab eo cui dat, sed non ab eo quod dat: quia aliquis potest dare
            seipsum. Similiter et accipiens distinguitur ab eo a quo accipit, sed non ab eo quod
            accipit de necessitate; aliquis enim accipere seipsum potest, sicut servus
            manumissus.</p>
        </div>
        <div xml:id="ta-l1d5q3-Dd1e129">
          <head xml:id="ta-l1d5q3-Hd1e131">Expositio textus</head>
          <p xml:id="ta-l1d5q3-d1e134"><quote xml:id="ta-l1d5q3-Qd1e135">Si autem relative diceretur ad patrem vel pro relativo poneretur, non indicaret
              essentiam</quote>. Videtur falsum, quia hoc nomen Deus pro relativo ponitur, et cum
            hoc indicat essentiam. Dicendum, quod quamvis indicet essentiam ex parte significati,
            tamen ex parte suppositi indicat personam; unde tota ratio diversitatis in istis
            rationibus est quod non concludunt. Similiter de hoc nomine Deus, sicut de hoc nomine
            essentia, est diversus modus supponendi. <quote xml:id="ta-l1d5q3-Qd1e138">Hoc ad seipsum indicandum
            genuit</quote>. Contra: generatio filii, ut supra dictum est, dist. 4, qu. 1, art. 3,
            non est propter aliquem finem, cum finis sit dignior eo quod est ad finem. Ergo non est
            propter manifestationem patris. Dicendum, quod ly ad hoc est consecutivum, et non
            finalem causam designans: manifestatio enim patris consecuta est ad generationem filii.
              <quote xml:id="ta-l1d5q3-Qd1e141">Dicitur filius consilium de consilio</quote>. Contra: consilium est quaedam
            quaestio, secundum philosophum. Ubi autem non est dubitatio, ibi non est quaestio. Ergo
            in divinis non est consilium. Dicendum, quod consilium potest sumi passive, quantum
            scilicet ad illum qui petit vel accipit consilium; et hoc non potest esse in Deo, quia
            hoc importat dubitationem. Dicitur etiam active quantum ad illum qui dat consilium; et
            hoc modo est in divinis, et significat abundantiam cognitionis ipsius de rebus dubiis
            agibilibus, de quibus est consilium. <quote xml:id="ta-l1d5q3-Qd1e144">Nihil habet filius nisi natum</quote>, idest
            nisi quod nascendo accepit; sed aliquid accepit nascendo sicut communicatum sibi per
            nativitatem, ut essentiam; et aliquid sicut consequens nativitatem secundum modum
            intelligendi, sicut relationem filiationis. <quote xml:id="ta-l1d5q3-Qd1e147">Et geniti honoris admiratio in honore
              generantis est</quote>: idest, ille qui honorat filium admirando ipsum quasi adeo
            magnum supra se, honorat etiam patrem, et e converso. Joan. 5, 23: <quote xml:id="ta-l1d5q3-Qd1e150">ut omnes
              honorificent filium, sicut honorificant patrem. Nativitas Dei non potest eam ex qua
              profecta est, non tenere naturam</quote>. Dupliciter potest exponi: ut per nativitatem
            intelligamus ipsum Deum natum, vel melius possumus intelligere generationem passivam. Et
            dicitur generatio tenere aliquam naturam quae per generationem inducitur, sicut omnis
            motus et mutatio terminatur per terminum ad quem, a quo speciem habet. Vult ergo dicere
            Hilarius, quod, cum in omni generatione univoca oporteat idem esse principium
            generationis et quod per generationem communicatur (sicut in generatione ignis forma
            ignis est principium, et eadem est per generationem acquisita, licet non secundum
            numerum eadem), ita oportet quod, cum generatio divina sit virtute naturae divinae, per
            generationem genitus accipiat naturam divinam: et oportet quod eamdem numero, quia, ut
            supra probatum est, dist. 4, quaest. 1, art. 1, divina natura non potest dividi secundum
            numerum. <quote xml:id="ta-l1d5q3-Qd1e154">Unitatem formae servilis in naturam divinae unitatis refundimus</quote>;
            id est, non ponimus naturam humanam cum divina unum effectum in natura. <quote xml:id="ta-l1d5q3-Qd1e157">Nec
              rursus corporali insinuatione patrem in filio praedicamus</quote>; idest, hoc quod
            dominus dicit Joan. 14, 2: <quote xml:id="ta-l1d5q3-Qd1e160">ego in patre, et pater in me est</quote>, non debet
            intelligi hoc modo, ut pater sit in filio hoc modo quo insinuatur, id est manifestatur,
            corpus esse in corpore. Sed ex eo, idest ex patre, genitam naturam ejusdem generis,
            idest ejusdem virtutis et rationis, sicut humanitas est ejusdem generis in Socrate et
            Platone; idest, ipsum genitum habentem talem naturam, dicimus habuisse in se naturam
            gignentis, idest patris gignentis. Vel potest exponi natura genita, quia per
            generationem accepta in filio; et gignens, quia est principium generationis in patre.
              <quote xml:id="ta-l1d5q3-Qd1e163">Numquid unigenito Deo contumelia est patrem sibi innascibilem Deum
              esse?</quote> Hoc dicit contra Arianos, qui dicebant filium minorem patre, quia non
            est ingenitus sicut pater. Sed non sequitur: quia ipse est unigenitus patris, et per
            generationem totam naturam patris accepit: et hoc est quod dicit: <quote xml:id="ta-l1d5q3-Qd1e166">in naturam
              unigenitam subsistat. Non est aliunde</quote>, idest ab alio quam a patre: et ideo non
            refertur ad aliud, idest ad aliam personam quam ad patrem, inquantum filius est: quia ad
            spiritum sanctum refertur, inquantum spirans est. Vel aliter: <quote xml:id="ta-l1d5q3-Qd1e169">aliunde</quote>,
            scilicet quam de essentia patris. <quote xml:id="ta-l1d5q3-Qd1e173">Ad aliud</quote> similiter quantum ad essentiam
            vel naturam, quasi non habens divinam naturam, sed aliam. <quote xml:id="ta-l1d5q3-Qd1e176">In uno
              subsistit</quote>, in unitate naturae divinae: <quote xml:id="ta-l1d5q3-Qd1e179">ex uno</quote>, idest ex patre,
            vel ex unitate naturae patris. <quote xml:id="ta-l1d5q3-Qd1e182">Ac sic in generatione filii naturam suam (ut ita
              dicam) sequitur indemutabilis Deus indemutabilem Deum gignens</quote>. Vult ostendere
            quomodo filius sit in patre, et e converso, hoc modo. Pater per generationem dat naturam
            suam filio. Ergo, cum pater sit immutabilis, non amittit naturam, sed sequitur eam: quia
            ubi est natura sua, est et ipse: unde, cum natura sua sit in filio, ipse est in eo.
            Similiter e converso filius accepit naturam quam pater habet, et, cum ipse pater sit
            immutabilis, non dimittit naturam suam: unde, cum natura eadem numero quae filio datur
            remaneat in patre, filius manet in patre, et dicitur indemutabilis ex in et demutor,
            aris. <quote xml:id="ta-l1d5q3-Qd1e185">In regnum filii caritatis suae</quote>: Col. 1, 13. Dupliciter exponitur.
            Potest enim caritas teneri essentialiter; et tunc erit sensus: <quote xml:id="ta-l1d5q3-Qd1e188">filii caritatis
              suae</quote>, idest filii substantiae suae. Quod qualiter intelligendum sit, Magister
            infra, dist. 17, ostendet. Potest etiam teneri notionaliter; et tunc erit locutio
            emphatica: sicut consuetum est in Scriptura, quod aliquis dicatur filius alicujus, quod
            maxime sibi competit; sicut Isa. 5, 1: <quote xml:id="ta-l1d5q3-Qd1e192">in cornu filio olei</quote>: ad litteram,
            ostendens locum oleo abundantem: et 1 Reg. 26, 16: <quote xml:id="ta-l1d5q3-Qd1e195">filii mortis estis</quote>,
            idest dignissimi morte. Et similiter dicitur unigenitus Dei filius caritatis, quia in
            ipso maxime caritas patris quiescit. <quote xml:id="ta-l1d5q3-Qd1e198">His verbis praemissis innui videtur quod
              divina substantia filium genuerit</quote>. Hic ex praemissis auctoritatibus elicit
            quatuor propositiones quae suae sententiae videntur contrariae. Quarum una est, quod
            natura coaeterna Deo est; in quo videtur loqui de natura genita: et hanc exponit ibi:
              <quote xml:id="ta-l1d5q3-Qd1e201">ut tamen sine praejudicio ac temeritate loquar, ex hoc sensu dicta possunt
              accipi</quote>. Secunda est: pater genuit id quod ipse est: quam exponit ibi:
              <quote xml:id="ta-l1d5q3-Qd1e204">ex quo sensu etiam accipiendum est illud, pater genuit id quod ipse
            est</quote>. Tertia est, quod substantia Dei genuit filium, quam exponit ibi:
              <quote xml:id="ta-l1d5q3-Qd1e207">item substantia Dei genuit filium</quote>. Quarta est, quod filius natus est de
            substantia patris; quam exponit ibi: <quote xml:id="ta-l1d5q3-Qd1e211">similiter filius natus est de substantia
              patris</quote>. Et addit quintam, quod filius est substantia patris; quam exponit ibi:
              <quote xml:id="ta-l1d5q3-Qd1e214">similiter expone illud, filius substantia patris</quote>.</p>
        </div>
      </div>
    </body>
  </text>
</TEI>