<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 28, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 28, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="458a"/>
      </div>
    </front>
    <body>
      <div xml:id="ta-l4d28q1">
        <head xml:id="ta-l4d28q1-Hd1e97">Librum IV, Distinctio 28, Quaestio 1</head>


        <div xml:id="ta-l4d28q1-Dd1e100">
          <head xml:id="ta-l4d28q1-Hd1e102">Prooemium</head>
          <p xml:id="ta-l4d28q1-d1e105">Postquam Magister ostendit quod consensus est causa efficiens matrimonii, hic ostendit
            qualis debeat esse consensus qui matrimonium facit; et dividitur in partes duas: in
            prima inquiritur, utrum consensus per verba de futuro, juramento confirmatus matrimonium
            faciat; in secundo ostendit quid sit consensus ille qui matrimonium facit, ibi:
              <quote xml:id="ta-l4d28q1-Qd1e107">hic quaeritur, cum consensus de praesenti matrimonium faciat, cujus rei
              consensus sit ille</quote>. Circa primum duo facit: primo determinat veritatem;
            secundo objicit in contrarium, ibi: <quote xml:id="ta-l4d28q1-Qd1e110">praemissae autem sententiae videtur obviare
              illud quod leges tradunt</quote>. Et circa hoc duo facit: primo objicit contra id quod
            immediate determinatum est; secundo contra id quod in praecedenti dist. habitum fuit,
            ibi: <quote xml:id="ta-l4d28q1-Qd1e113">etiam sententiae illae qua dictum est, solum consensum facere conjugium,
              videtur obviare quod Evaristus Papa ait</quote>, et utrumque dividitur in objectionem
            et solutionem, ut per se patet in littera. Hic quaeruntur quatuor: 1 utrum juramentum
            consensui expresso per verba de futuro adveniens, matrimonium faciat; 2 utrum carnalis
            copula eidem adveniens; 3 utrum occultus consensus per verba de praesenti sufficiat ad
            matrimonium faciendum; 4 in quid sit consensus qui matrimonium facit.</p>

        </div>
        <div xml:id="ta-l4d28q1-Dd1e118" type="articulus">
          <head xml:id="ta-l4d28q1-Hd1e120">Articulus 1</head>

          <head xml:id="ta-l4d28q1-Hd1e123" type="questionTitle">Utrum juramentum adjunctum consensui per verba de futuro faciat
            matrimonium</head>

          <p xml:id="ta-l4d28q1-d1e126">Ad primum sic proceditur. Videtur quod juramentum adjunctum consensui per verba de
            futuro, faciat matrimonium. Nullus enim potest se obligare ut faciat contra jus divinum.
            Sed implere juramentum est de jure divino, ut patet Matth. 5, 33: <quote xml:id="ta-l4d28q1-Qd1e128" ana="#mt5_33">reddes autem
              domino juramenta tua</quote>. Ergo per nullam obligationem sequentem potest evenire
            quod homo non debeat implere juramentum prius factum. Si ergo post consensum in aliquam
            per verba de futuro juramento firmatum, aliquis se alteri obligat per verba de
            praesenti, videtur quod nihilominus debeat juramentum primum servare. Sed hoc non esset,
            nisi juramento illo esset matrimonium perfectum. Ergo juramentum adjunctum consensui de
            futuro facit matrimonium.</p>
          <p xml:id="ta-l4d28q1-d1e132">Praeterea, veritas divina est fortior quam veritas humana. Sed per juramentum veritate
            divina firmatur aliquid. Cum ergo verba exprimentia consensum de praesenti, in quibus
            est sola humana veritas, matrimonium perficiant; videtur quod multo amplius id efficere
            possint verba de futuro, juramento firmata.</p>
          <p xml:id="ta-l4d28q1-d1e135">Praeterea, secundum apostolum ad Hebr., <quote xml:id="ta-l4d28q1-Qd1e137">omnis controversiae finis (...) est
              juramentum</quote>. Ergo in judicio saltem plus standum est juramento quam simplici
            verbo. Si ergo aliquis simplici verbo consentiat in aliquam per verba de futuro,
            juramento firmata, videtur quod judicio Ecclesiae debeat compelli stare cum prima, et
            non cum secunda.</p>
          <p xml:id="ta-l4d28q1-d1e142">Praeterea, verba de futuro simpliciter prolata, sponsalia faciunt. Sed juramentum ibi
            aliquid operatur. Ergo facit plus quam sponsalia. Sed ultra sponsalia non est nisi
            matrimonium. Ergo facit matrimonium.</p>
          <p xml:id="ta-l4d28q1-d1e145">Sed contra, quod futurum est, non est. Sed juramentum additum non facit quin verba de
            futuro significent consensum de futuro. Ergo adhuc matrimonium non est.</p>
          <p xml:id="ta-l4d28q1-d1e148">Praeterea, postquam perfectum est matrimonium, non oportet quod alius consensus
            interveniat ad matrimonium. Sed post juramentum advenit alius consensus, qui matrimonium
            facit; alias frustra juraretur illud esse futurum. Ergo non facit matrimonium.</p>
          <p xml:id="ta-l4d28q1-d1e151">Respondeo dicendum, quod juramentum adhibetur pro confirmatione dictorum; unde illud
            tantum confirmat quod in dictis significatur, nec significatum mutat; et ideo cum verba
            de futuro ex ipsa significatione sua habeant quod matrimonium non faciant, quia quod
            futurum promittitur, nondum fit, etiam si juramentum adveniat, nondum est matrimonium
            factum, sicut Magister in littera dicit.</p>
          <p xml:id="ta-l4d28q1-d1e154">Ad primum ergo dicendum, quod implere juramentum licitum, est de jure divino, non autem
            implere juramentum illicitum. Unde si aliqua obligatio sequens juramentum faciat illud
            illicitum cum prius fuisset licitum, non derogat juri divino qui juramentum prius factum
            non servat; et ita est in proposito. Illicite enim juratur quod illicite promittitur;
            promissio autem de alieno est illicita; unde consensus sequens per verba de praesenti,
            quo aliquis transfert dominium sui corporis in aliam, facit praecedens juramentum esse
            illicitum, quod prius licitum erat.</p>
          <p xml:id="ta-l4d28q1-d1e157">Ad secundum dicendum, quod veritas divina efficacissima est ad firmandum illud cui
            adhibetur.</p>
          <p xml:id="ta-l4d28q1-d1e161">Unde patet solutio ad tertium.</p>
          <p xml:id="ta-l4d28q1-d1e164">Ad quartum dicendum, quod juramentum operatur aliquid non novam obligationem faciens,
            sed factam confirmans; et sic gravius peccat qui eam violat.</p>

        </div>
        <div xml:id="ta-l4d28q1-Dd1e168" type="articulus">
          <head xml:id="ta-l4d28q1-Hd1e170">Articulus 2</head>

          <head xml:id="ta-l4d28q1-Hd1e173" type="questionTitle">Utrum carnalis copula post verba de futuro consensum
            exprimentia faciat matrimonium</head>

          <p xml:id="ta-l4d28q1-d1e176">Ad secundum sic proceditur. Videtur quod carnalis copula post verba de futuro consensum
            exprimentia faciat matrimonium. Quia magis est consentire facto quam verbo. Sed ille qui
            carnaliter commiscetur, facto consentit promissioni quam prius fecit. Ergo videtur quod
            multo magis per hoc fiat matrimonium quam si solis verbis de praesenti consensus
            fieret.</p>
          <p xml:id="ta-l4d28q1-d1e179">Praeterea, consensus non solum expressus, sed etiam interpretativus, facit matrimonium.
            Sed nulla potest esse major interpretatio consensus quam carnalis copula. Ergo per hoc
            perficitur matrimonium.</p>
          <p xml:id="ta-l4d28q1-d1e182">Praeterea, omnis conjunctio carnalis praeter matrimonium facta, est peccatum. Sed
            mulier non videtur peccare admittens sponsum ad carnalem copulam. Ergo per hoc fit
            matrimonium.</p>
          <p xml:id="ta-l4d28q1-d1e186">Praeterea, non dimittitur peccatum, nisi restituatur ablatum. Sed quis non potest
            mulieri quam defloravit sub specie matrimonii, restituere ablatum, nisi eam in conjugium
            ducat. Ergo videtur quod si etiam post carnalem copulam cum alia contraxerit per verba
            de praesenti, teneatur ad primam redire; quod non esset, nisi inter eos esset
            matrimonium. Ergo carnalis copula post consensum de futuro facit matrimonium.</p>
          <p xml:id="ta-l4d28q1-d1e189">Sed contra est quod dicit Nicolaus Papa: <quote xml:id="ta-l4d28q1-Qd1e191">si consensus in nuptiis defuerit,
              cetera etiam cum ipso coitu celebrata frustrantur</quote>.</p>
          <p xml:id="ta-l4d28q1-d1e195">Praeterea, quod consequitur aliquid, non facit ipsum. Sed carnalis copula sequitur
            matrimonium, sicut effectus causam. Ergo non potest facere matrimonium.</p>
          <p xml:id="ta-l4d28q1-d1e198">Respondeo dicendum, quod de matrimonio possumus loqui dupliciter. Uno modo quantum ad
            forum conscientiae; et sic in rei veritate carnalis copula non habet quod perficiat
            matrimonium, cujus sponsalia praecesserunt per verba de futuro, si consensus interior
            desit: quia verba etiam de praesenti exprimentia consensum, si consensus mentis deesset,
            non facerent matrimonium, ut supra dictum est. Alio modo quantum ad judicium Ecclesiae:
            et quia in exteriori judicio secundum ea quae foris patent, judicatur; cum nihil possit
            expressius significare consensum quam carnalis copula, secundum judicium Ecclesiae
            carnalis copula consequens sponsalia matrimonium facere judicatur, nisi aliqua signa
            expressa doli vel fraudis appareant.</p>
          <p xml:id="ta-l4d28q1-d1e201">Ad primum ergo dicendum, quod ille qui carnaliter commiscetur facto, consentit in
            carnalem copulam secundum rei veritatem; sed in matrimonium non consentit ex hoc ipso,
            nisi secundum interpretationem juris.</p>
          <p xml:id="ta-l4d28q1-d1e204">Ad secundum dicendum, quod interpretatio illa non mutat rei veritatem, sed judicium
            quod exterius de rebus fit.</p>
          <p xml:id="ta-l4d28q1-d1e208">Ad tertium dicendum, quod si sponsa sponsum admittat credens eum velle matrimonium
            consummare, excusatur a peccato, nisi aliqua signa expressa fraudis appareant; sicut si
            sunt multum distantis conditionis, vel quantum ad nobilitatem, vel quantum ad fortunam,
            vel aliud signum evidens appareat. Sed tamen sponsus peccat et fornicando, et (quod plus
            est) fraude quam facit.</p>
          <p xml:id="ta-l4d28q1-d1e211">Ad quartum dicendum, quod in tali casu sponsus antequam aliam duxerit, tenetur eam
            ducere in uxorem, si sint aequalis conditionis, vel si sponsa sit melioris conditionis.
            Sed si aliam duxerit, jam factus est impotens ad solvendum illud ad quod tenebatur: et
            ideo sufficit, si ei de nuptiis providerit: et ad hoc etiam non tenetur, ut quidam
            dicunt, si sponsus sit multo melioris conditionis, aut aliquod signum evidens fraudis
            fuerit: quia praesumi probabiliter potest, quod sponsa non fuerit decepta, sed decipi se
            finxerit.</p>

        </div>
        <div xml:id="ta-l4d28q1-Dd1e215" type="articulus">
          <head xml:id="ta-l4d28q1-Hd1e217">Articulus 3</head>

          <head xml:id="ta-l4d28q1-Hd1e220" type="questionTitle">Utrum consensus in occulto factus per verba de praesenti faciat
            matrimonium</head>

          <p xml:id="ta-l4d28q1-d1e223">Ad tertium sic proceditur. Videtur quod consensus in occulto factus per verba de
            praesenti non facit matrimonium. Res enim in potestate alterius existens non transfertur
            in potestatem alterius, nisi consentiente illo in cujus potestate erat. Sed puella erat
            in potestate patris. Ergo non potest per matrimonium transire in potestatem viri, nisi
            patre consentiente; et ita, si fiat in occulto consensus, etiam per verba de praesenti
            expressus, non erit matrimonium.</p>
          <p xml:id="ta-l4d28q1-d1e226">Praeterea, sicut in matrimonio est actus noster quasi de essentia sacramenti, ita in
            poenitentia. Sed sacramentum poenitentiae non perficitur nisi mediantibus Ecclesiae
            ministris, qui sunt sacramentorum dispensatores. Ergo nec matrimonium potest perfici in
            occulto absque sacerdotali benedictione.</p>
          <p xml:id="ta-l4d28q1-d1e229">Praeterea, Baptismus, quia potest in occulto fieri, et in manifesto, non prohibetur ab
            Ecclesia fieri in occulto. Sed Ecclesia prohibet clandestina matrimonia. Ergo non
            possunt fieri in occulto.</p>
          <p xml:id="ta-l4d28q1-d1e233">Praeterea, inter eos qui in secundo gradu sibi attinent, non potest matrimonium
            contrahi, quia Ecclesia prohibuit. Sed similiter Ecclesia prohibuit clandestina
            matrimonia. Ergo non possunt esse vera matrimonia.</p>
          <p xml:id="ta-l4d28q1-d1e236">Sed contra, posita causa ponitur effectus. Sed causa efficiens matrimonii est
            consensus, per verba de praesenti expressus. Ergo, sive fiat in publico, sive in
            occulto, matrimonium sequitur.</p>
          <p xml:id="ta-l4d28q1-d1e239">Praeterea, ubicumque est debita forma et debita materia, ibi est sacramentum. Sed in
            occulto matrimonio servatur debita materia, quia sunt personae legitimae ad
            contrahendum; et debita forma, quia sunt verba de praesenti consensum exprimentia. Ergo
            est ibi verum matrimonium.</p>
          <p xml:id="ta-l4d28q1-d1e242">Respondeo dicendum, quod sicut in aliis sacramentis quaedam sunt de essentia
            sacramenti, quibus omissis non est sacramentum, quaedam autem ad solemnitatem sacramenti
            pertinent, quibus omissis verum perficitur sacramentum, quamvis peccet qui omittit: ita
            etiam consensus expressus per verba de praesenti inter personas legitimas ad
            contrahendum, matrimonium facit: quia haec duo sunt de essentia sacramenti; alia autem
            omnia sunt de solemnitate sacramenti, quia ad hoc adhibentur ut matrimonium
            convenientius fiat; unde si omittantur, verum matrimonium est, quamvis peccent sic
            contrahentes, nisi per aliquam legitimam causam excusentur.</p>
          <p xml:id="ta-l4d28q1-d1e245">Ad primum ergo dicendum, quod puella non est in potestate patris quasi ancilla, ut sui
            corporis potestatem non habeat, sed quasi filia ad educandum; et ideo secundum hoc quod
            libera est, potest se in potestatem alterius absque consensu patris dare, sicut etiam
            potest aliquis vel aliqua intrare religionem absque consensu parentum, cum sit persona
            libera.</p>
          <p xml:id="ta-l4d28q1-d1e248">Ad secundum dicendum, quod actus noster in poenitentia quamvis sit de essentia
            sacramenti, non est tamen sufficiens ad inducendum proximum effectum sacramenti,
            scilicet absolutionem a peccatis; et ideo oportet quod ad perfectionem sacramenti
            interveniat actus sacerdotis. Sed in matrimonio actus nostri sunt causa sufficiens ad
            inducendum proximum effectum, qui est obligatio: quia quicumque est sui juris, potest se
            alteri obligare: et ideo sacerdotis benedictio non requiritur in matrimonio quasi de
            essentia sacramenti.</p>
          <p xml:id="ta-l4d28q1-d1e252">Ad tertium dicendum, quod etiam prohibitum est quod Baptismum nullus recipiat nisi a
            sacerdote, nisi in articulo necessitatis. Matrimonium autem non est sacramentum
            necessitatis; et ideo non est similis ratio. Prohibentur autem clandestina matrimonia
            propter pericula quae inde evenire solent: quia frequenter in talibus est aliqua fraus
            ex altera parte; frequenter etiam ad alia conjugia transeunt, dum poenitent de istis
            quae subito facta sunt, et multa alia mala inde accidunt; et speciem turpitudinis
            praeter hoc habent.</p>
          <p xml:id="ta-l4d28q1-d1e255">Ad quartum dicendum, quod non sunt prohibita clandestina matrimonia quasi contra
            essentialia matrimonii existentia, sicut sunt prohibita matrimonia illegitimarum
            personarum, quae sunt materia indebita huic sacramento; et ideo non est simile.</p>

        </div>
        <div xml:id="ta-l4d28q1-Dd1e260" type="articulus">
          <head xml:id="ta-l4d28q1-Hd1e262">Articulus 4</head>

          <head xml:id="ta-l4d28q1-Hd1e265" type="questionTitle">Utrum consensus qui facit matrimonium, sit consensus in
            carnalem copulam</head>

          <p xml:id="ta-l4d28q1-d1e268">Ad quartum sic proceditur. Videtur quod consensus qui facit matrimonium, sit consensus
            in carnalem copulam. Quia, sicut dicit Hieronymus: <quote xml:id="ta-l4d28q1-Qd1e270">voventibus virginitatem non
              solum nubere, sed velle nubere, damnabile est</quote>. Sed non esset damnabile, nisi
            esset virginitati contrarium; cui nuptiae non contrariantur nisi ratione carnalis
            copulae. Ergo consensus voluntatis qui est in nuptiis, est in carnalem copulam.</p>
          <p xml:id="ta-l4d28q1-d1e274">Praeterea, omnia quae sunt in matrimonio inter virum et uxorem, possunt esse licite
            inter fratrem et sororem, excepta carnali copula. Sed non potest licite inter eos fieri
            consensus matrimonialis. Ergo consensus matrimonialis est consensus in carnalem
            copulam.</p>
          <p xml:id="ta-l4d28q1-d1e277">Praeterea, si mulier dicat viro, consentio in te, ut non cognoscas me, non est
            consensus matrimonialis: quia aliquid est ibi contra substantiam praedicti consensus.
            Sed non esset, nisi dictus consensus esset in carnalem copulam. Ergo et cetera.</p>
          <p xml:id="ta-l4d28q1-d1e281">Praeterea, in qualibet re initium consummationi respondet. Sed matrimonium consummatur
            per carnalem copulam. Ergo, cum initietur per consensum, videtur quod consensus sit in
            carnalem copulam.</p>
          <p xml:id="ta-l4d28q1-d1e284">Sed contra, nullus consentiens in carnalem copulam est virgo mente et carne. Sed beatus
            Joannes Evangelista post consensum nuptialem est virgo mente et carne. Ergo non
            consensit in carnalem copulam.</p>
          <p xml:id="ta-l4d28q1-d1e287">Praeterea, effectus respondet causae. Sed consensus est causa matrimonialis. Cum ergo
            de essentia matrimonii non sit carnalis copula, videtur quod nec consensus qui
            matrimonium facit, sit in carnalem copulam.</p>
          <p xml:id="ta-l4d28q1-d1e290">Respondeo dicendum, quod consensus qui matrimonium facit, est consensus in matrimonium:
            quia effectus proprius voluntatis est ipsum volitum; unde sicut se habet carnalis copula
            ad matrimonium, ita consensus qui matrimonium causat, est in carnalem copulam.
            Matrimonium autem, ut supra dictum est, non est essentialiter ipsa conjunctio carnalis;
            sed quaedam associatio viri et uxoris in ordine ad carnalem copulam, et alia quae ex
            consequenti ad virum et uxorem pertinent, secundum quod eis datur potestas invicem
            respectu carnalis copulae; et haec associatio conjugalis copula dicitur. Unde patet quod
            bene dixerunt illi qui dixerunt, quod consentire in matrimonium est consentire in
            carnalem copulam implicite, non explicite. Non enim debet intelligi, nisi sicut
            implicite continetur effectus in sua causa: quia potestas carnalis copulae, in quam
            consentitur, est causa carnalis copulae, sicut potestas utendi re sua est causa
            usus.</p>
          <p xml:id="ta-l4d28q1-d1e293">Ad primum ergo dicendum, quod consensus in matrimonium ideo est damnabilis post votum
            virginitatis, quia per talem consensum datur potestas ad id quod non licet; sicut
            peccaret qui daret potestatem alteri accipiendi illud quod ipse in deposito habet, non
            solum in hoc quod ei actualiter traderet. De consensu autem beatae virginis infra
            dicetur.</p>
          <p xml:id="ta-l4d28q1-d1e296">Ad secundum dicendum, quod inter fratrem et sororem non potest esse potestas in invicem
            ad carnalem copulam, sicut nec licite carnalis copula; et ideo ratio non
            consequitur.</p>
          <p xml:id="ta-l4d28q1-d1e300">Ad tertium dicendum, quod illa conditio explicita non solum actui, sed potestati
            contrariatur carnalis copulae; et ideo est contraria matrimonio.</p>
          <p xml:id="ta-l4d28q1-d1e303">Ad quartum dicendum, quod initiatum matrimonium respondet consummato, sicut habitus vel
            potestas actui qui est operatio.</p>
          <p xml:id="ta-l4d28q1-d1e306">Rationes autem contrariae ostendunt quod non sit consensus in carnalem copulam
            explicite; et hoc verum est.</p>
        </div>
        <div xml:id="ta-l4d28q1-Dd1e310">
          <head xml:id="ta-l4d28q1-Hd1e312">Expositio textus</head>
          <p xml:id="ta-l4d28q1-d1e315"><quote xml:id="ta-l4d28q1-Qd1e316">Sine quibus legitime fit quantum ad virtutem, non honestatem sacramenti</quote>.
            Contra. In secundis nuptiis non est benedictio sacerdotalis, et tamen est honestas
            matrimonii. Et dicendum, quod non est ibi honestas quantum ad perfectam significationem
            matrimonii; unde propter defectum sacramenti benedictio intermittitur.
              <quote xml:id="ta-l4d28q1-Qd1e319">Matrimonium non facit consensus</quote> et cetera. Hoc intelligitur quantum ad
            judicium Ecclesiae; sed quantum ad judicium conscientiae solus consensus matrimonium
            facit firmum. <quote xml:id="ta-l4d28q1-Qd1e322">Quia non de capite, nec de pedibus, sed de latere</quote>. Videtur
            quod sit de excellentissimo loco sumpta: quia cor est membrorum principalissimum, juxta
            quod sunt costae. Et dicendum, quod cor est nobilissimum quantum ad originem vitae, sed
            caput quantum ad complementum virtutum, quibus fit motus et sensus, in quibus consistit
            vita sensitiva.</p>
        </div>
      </div>
    </body>
  </text>
</TEI>