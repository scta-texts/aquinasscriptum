<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber II, Distinctio 17, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber II, Distinctio 17, Quaestio 1</title>
          <date when="2016-03-17">March 17, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-17">March 17, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d17q1">
        <head xml:id="ta-l2d17q1-Hd1e89">Quaestio 1</head>
        <head xml:id="ta-l2d17q1-Hd1e92">Distinctio 17</head>
        <div xml:id="ta-l2d17q1-Dd1e95">
          <head xml:id="ta-l2d17q1-Hd1e97">Prooemium</head>
          <p xml:id="ta-l2d17q1-d1e100">Ostenso quod homo prodiit a Deo in similitudinem ejus, sicut a causa quodammodo
            univoca, hic determinat productionem hominis in se, secundum quod ex suis partibus
            constat; et dividitur haec pars in duas: in prima determinat productionem viri; in
            secunda productionem feminae, 18 dist. ibi: <quote xml:id="ta-l2d17q1-Qd1e102">in eodem quoque Paradiso mulierem
              formavit Deus de substantia viri</quote>. Prima in duas: in prima determinat
            constitutionem hominis; in secunda determinat locum qui sibi constituto in esse
            assignatus est, sicut etiam in naturalibus rei generatae debetur aliquis locus, ibi:
              <quote xml:id="ta-l2d17q1-Qd1e105">hominem autem ita formatum tulit Deus, ut Scriptura docet, et posuit in
              Paradiso voluptatis</quote>. Prima in duas: in prima determinat productionem hominis
            ex parte animae; in secunda ex parte corporis, ibi: <quote xml:id="ta-l2d17q1-Qd1e108">solet quaeri, utrum Deus
              hominem repente in virili aetate fecerit</quote>. Circa primum tria facit: primo
            determinat animae productionem a Deo; secundo excludit circa hoc quorumdam errores; unum
            ex parte creantis, ibi: <quote xml:id="ta-l2d17q1-Qd1e111">non ergo carnaliter putemus Deum corporis manibus
              formasse corpus</quote>; alterum ex parte creati, ibi: <quote xml:id="ta-l2d17q1-Qd1e114">putaverunt enim quidam
              haeretici, Deum de sua substantia animam creasse</quote>. Tertio determinat quamdam
            dubitationem, ibi: <quote xml:id="ta-l2d17q1-Qd1e118">sed utrum in corpore an extra corpus, etiam inter doctores
              scrupulosa quaestio est. Hominem autem ita formatum tulit Deus, ut Scriptura docet, et
              posuit in Paradiso voluptatis</quote>. Hic determinat locum qui homini creato est
            assignatus, scilicet Paradisum, et dividitur in duas partes: in prima describit
            Paradisum; in secunda ligna Paradisi, ibi: <quote xml:id="ta-l2d17q1-Qd1e121">in hoc autem Paradiso erant ligna
              diversi generis</quote>. Hic duo quaeruntur. Primo de creatione ejus ex parte animae.
            Secundo de formatione ejus ex parte corporis. Circa primum quaeruntur tria: 1 utrum
            anima humana sit de essentia divina; 2 si non, utrum sit de aliqua materia creata; 3
            utrum anima extra corpus creata sit.</p>
        </div>
        <div xml:id="ta-l2d17q1-Dd1e126" type="articulus">
          <head xml:id="ta-l2d17q1-Hd1e128">Articulus 1</head>

          <head xml:id="ta-l2d17q1-Hd1e131" type="question-title">Utrum anima humana sit de essentia divina</head>

          <p xml:id="ta-l2d17q1-d1e134">Ad primum sic proceditur. Videtur quod anima sit de essentia divina, per id quod
            habetur Genes. 2, 7: <quote xml:id="ta-l2d17q1-Qd1e136" source="http://scta.info/resource/gen2_7">inspiravit in faciem ejus spiraculum vitae</quote>. Sed
            illud quod inspirat aliquid, flatum de se emittit. Ergo anima est de essentia Dei.</p>
          <p xml:id="ta-l2d17q1-d1e140">Praeterea, dicitur Act. 17, 28: <quote xml:id="ta-l2d17q1-Qd1e142" ana="act17_28">nos enim genus Dei sumus</quote>. Hoc autem non
            convenit homini nisi secundum animam, qua ab aliis sensibilibus secernitur. Ergo videtur
            quod anima sit de substantia naturae divinae.</p>
          <p xml:id="ta-l2d17q1-d1e146">Praeterea, cum naturalis operatio consequatur naturam, oportet ea quae in operatione
            conveniunt, in natura vel essentia convenire. Sed anima rationalis convenit in
            operatione intellectus cum Deo, ut philosophus in 10 Ethic. dicit. Ergo communicat cum
            ipso in essentia.</p>
          <p xml:id="ta-l2d17q1-d1e150">Praeterea, omne quod intelligitur, intelligitur per similitudinem vel identitatem;
            oportet enim quod intellectus in actu sit intellectum in actu, quod non contingit, nisi
            vel quia sunt idem per essentiam, sicut Deus seipsum intelligit, vel quia similitudo
            intellecti recipitur in intelligente ut perfectio ejus. Sed intellectus noster
            intelligit Deum, et similiter materiam primam. Ergo vel per similitudinem, vel per
            identitatem. Sed hoc non potest esse per similitudinem abstractam ab eis, quia a
            simplicissimo nihil potest abstrahi. Ergo oportet quod intelligat ipsa per identitatem;
            et sic est idem per essentiam Deus et materia prima et anima intellectiva.</p>
          <p xml:id="ta-l2d17q1-d1e153">Praeterea, quaecumque sunt et nullo modo differunt, sunt penitus idem. Sed intellectus
            et materia prima et Deus sunt, et nullo modo differunt. Ergo sunt penitus idem. Probatio
            mediae quantum ad secundam partem: quia prima constat. Quaecumque differunt, aliqua
            differentia differunt; sed omne quod differt ab altero aliqua differentia, est
            compositum ex differentia et quodam alio. Cum ergo praedicta tria sint penitus
            simplicia, videtur, quod nullo modo differant.</p>
          <p xml:id="ta-l2d17q1-d1e156">Praeterea, illud quod participatur ab esse cujuslibet rei, est de essentia cujuslibet
            rei. Sed, sicut dicit Dionysius, participatione divinae bonitatis anima et omnes aliae
            res sunt et bonae sunt. Ergo videtur quod divina bonitas sit essentia cujuslibet animae
            et cujuslibet rei. Sed divina bonitas est sua essentia. Ergo essentia divina est ipsa
            essentia animae, vel aliquid ejus.</p>
          <p xml:id="ta-l2d17q1-d1e159">Sed contra, illud quod est in se tantum actus, non est possibile ad speciem alteram,
            vel ad esse aliud. Sed essentia divina est actus purus, cui nulla potentia permiscetur.
            Ergo non est possibilis ad hoc ut transformetur in naturam animae vel alicujus alterius,
            vel additionem aliquam recipiat.</p>
          <p xml:id="ta-l2d17q1-d1e162">Praeterea, ei quod est actus purus, non admiscetur aliqua privatio: quia privatio est
            ejus quod est natum haberi, et nondum habetur. Sed animae adjunguntur multi defectus vel
            privationes, ut ignorantia, malitia, et hujusmodi. Ergo anima non est de essentia
            divina.</p>
          <p xml:id="ta-l2d17q1-d1e165">Respondeo dicendum, quod quorumdam antiquorum philosophorum error fuit, quod Deus esset
            de essentia omnium rerum: ponebant enim omnia esse unum simpliciter, et non differre,
            nisi forte secundum sensum vel aestimationem, ut Parmenides dixit: et illos etiam
            antiquos philosophos secuti sunt quidam moderni; ut David de Dinando. Divisit enim res
            in partes tres, in corpora, animas, et substantias aeternas separatas; et primum
            indivisibile, ex quo constituuntur corpora, dixit yle; primum autem indivisibile, ex quo
            constituuntur animae, dixit noym, vel mentem; primum autem indivisibile in substantiis
            aeternis dixit Deum; et haec tria esse unum et idem: ex quo iterum consequitur esse
            omnia per essentiam unum. Verumtamen haec positio et sensui contradicit, et a
            philosophis sufficienter improbata est. Alii vero minus errantes dixerunt, Deum esse,
            non quidem essentiam omnium, sed substantiarum intellectivarum, considerantes
            similitudinem operationis, et dignitatem intellectus, et immaterialitatem ejus: qui
            error ortum habere potuit ex opinione Anaxagorae, qui posuit intellectum moventem omnia:
            et fulcimentum habere potuit ex auctoritate Genesis 1 inducta, male intellecta. Sed hoc
            etiam fidei contrariatur, et philosophorum dictis, qui substantias intellectuales in
            diversis ordinibus constituunt, et intellectum humanum ultimum in ordine omnium
            intellectualium, inter quos primum ponunt intellectum divinum: et hunc quidem esse
            omnino immobilem, et fides tenet, et ratio demonstrat; anima autem humana aliquo modo
            variabilis est, scilicet secundum virtutem et vitium, et scientiam et ignorantiam. Horum
            autem omnium errorum et similium unum videtur esse principium et fundamentum, quo
            destructo, nihil probabilitatis remanet. Plures enim antiquorum ex intentionibus
            intellectis judicium rerum naturalium sumere volunt: unde quaecumque inveniuntur
            convenire in aliqua intentione intellecta, voluerunt quod communicarent in una re: et
            inde ortus est error Parmenidis et Melissi, qui videntes ens praedicari de omnibus,
            locuti sunt de ente sicut de una quadam re, ostendentes ens esse unum et non multa, ut
            eorum rationes indicant in 1 Physicor. recitatae. Ex hoc etiam secuta est opinio
            Pythagorae et Platonis, ponentium mathematica et intelligibilia principia sensibilium:
            ut quia numerus invenitur in his et illis, quae communicant in numero, sint etiam in
            quadam essentia unum; et similiter quia Socrates et Plato sunt homo, quod sit unus homo
            per essentiam, qui de omnibus praedicatur. Ex hoc etiam procedunt plures rationes
            Avicebronis in libro fontis vitae, qui semper unitatem materiae venatur ex aequali
            communitate praedicationis. Ex hoc etiam derivatur opinio quae dicit, unam essentiam
            generis esse in omnibus speciebus re, non tantum secundum rationem. Sed hoc fundamentum
            est valde debile: non enim oportet, si hoc est homo et illud homo, quod eadem sit
            humanitas numero utriusque, sicut in duobus albis non est eadem albedo numero; sed quod
            hoc similetur illi in hoc quod habet humanitatem sicut illud: unde intellectus accipiens
            humanitatem non secundum quod est hujus, sed ut est humanitas, format intentionem
            communem omnibus: et ita etiam non est necessarium quod si in anima est natura
            intellectualis et in Deo, quod sit eadem intellectualitas utriusque per essentiam, per
            quam eamdem essentiam utrumque dicatur ens.</p>
          <p xml:id="ta-l2d17q1-d1e169">Ad primum ergo dicendum, quod, sicut Augustinus dicit, illa auctoritas non cogit ponere
            animam de substantia Dei esse. Primo, quia hoc quod homo flando emittit, est de aere
            exteriori quem respirando attraxit, non de substantia ejus. Secundo, quia etsi esset de
            substantia sufflantis, nullo modo esset de substantia animae, etsi etiam poneretur de
            substantia corporis. Deus autem hoc modo se habet ad totum universum regendo ipsum,
            sicut anima ad corpus; unde non sequitur animam hominis esse de substantia Dei. Tertio,
            quia anima tantummodo corpori dominatur, unde flatum non nisi de corpore facere potest;
            Deus autem est supra omnem naturam; unde non oportet ut de corporalibus elementis animam
            faciat; sed de nihilo eam creat immensitate potestatis suae; unde figurative dicitur
            flare, quasi flatum faceret. Isaiae 57, 16: <quote xml:id="ta-l2d17q1-Qd1e171">omnem flatum ego feci</quote>.</p>
          <p xml:id="ta-l2d17q1-d1e175">Ad secundum dicendum, quod dicimur nos esse genus Dei quantum ad animam, non ita quod
            anima sit de divina essentia, sed quia participat naturam intellectualem quae etiam in
            Deo est; secundum quod etiam dicitur ad imaginem Dei.</p>
          <p xml:id="ta-l2d17q1-d1e178">Ad tertium dicendum, quod cum anima non habeat eamdem operationem numero quam Deus
            habet, sed similem, non sequitur quod habeat eamdem naturam, sed similem: nec ex tali
            similitudine unitas essentiae concludi potest, ut dictum est.</p>
          <p xml:id="ta-l2d17q1-d1e181">Ad quartum dicendum, quod intellectus creatus intelligit Deum non per identitatem
            naturae, sed per unionem ad ipsum, quae est vel per aliquam similitudinem non quidem
            abstractam, sed effluxam a Deo in intellectum; et hunc modum intelligendi vocat
            Avicenna, per impressionem, dicens, intelligentias in nobis esse ex hoc quod
            impressiones earum in nobis sunt: vel per unionem ad ipsam essentiam lucis increatae,
            sicut erit in patria. Materia autem prima cognoscibilis est, non per aliquam speciem ab
            ipsa receptam, sed per analogiam ad formam, ut dicitur in 1 Phys.; et ideo est de illis
            quae suo defectu perfecte intelligi non valent, ut dicit Boetius in Lib. de duabus
            naturis.</p>
          <p xml:id="ta-l2d17q1-d1e184">Ad quintum dicendum, quod secundum philosophum in 10 Metaph., non est idem esse
            diversum et esse differens: quia differens ad aliquid dicitur (unde oportet omne
            differens, proprie loquendo, aliquo differre); diversum autem absolute dicitur; unde
            quae diversa sunt, non oportet aliquo diversa esse, sed seipsis: si enim oporteret omnia
            diversa in aliquo differre, in infinitum abiretur; et ideo oportet devenire ad prima
            simplicia, quae seipsis diversa sunt, ut patet in differentiis, quibus species
            distinguuntur. Si ergo differens stricte sumatur secundum praedictam acceptionem, sic
            prima propositio falsa est, eo quod aliqua non differunt quae diversa sunt. Idem autem
            non differenti sed diverso opponitur. Si autem sumatur differens large pro diverso et
            differenti, sic prima propositio vera est, sed media est falsa, ut ex praedictis
            patet.</p>
          <p xml:id="ta-l2d17q1-d1e187">Ad sextum dicendum, quod creaturae non dicuntur divinam bonitatem participare quasi
            partem essentiae suae, sed quia similitudine divinae bonitatis in esse constituuntur,
            secundum quam non perfecte divinam bonitatem imitantur, sed ex parte.</p>
        </div>
        <div xml:id="ta-l2d17q1-Dd1e191" type="articulus">
          <head xml:id="ta-l2d17q1-Hd1e193">Articulus 2</head>

          <head xml:id="ta-l2d17q1-Hd1e196" type="question-title">Utrum anima humana sit constituta ex aliqua materia</head>

          <p xml:id="ta-l2d17q1-d1e199">Ad secundum sic proceditur. Videtur quod anima ex aliqua materia constituta sit. Omne
            enim quod est hoc aliquid in natura, est compositum ex materia, ut in 2 de anima patet.
            Sed anima rationalis est hujusmodi: quia est per se sine corpore existens, ab alia anima
            ejusdem speciei numero distincta. Ergo et cetera.</p>
          <p xml:id="ta-l2d17q1-d1e202">Praeterea, in quocumque inveniuntur proprietates materiae, oportet materiam inveniri,
            cum proprietates rei a re non separentur. Sed in anima inveniuntur quaedam proprietates
            materiae, ut subjici, recipere, pati, et hujusmodi. Ergo videtur quod sit ex materia
            composita.</p>
          <p xml:id="ta-l2d17q1-d1e205">Praeterea, secundum philosophum in 2 Metaph., necesse est imaginari materiam in re
            mota. Sed animae mutabilitas ostenditur ex hoc quod vitiis et fallaciis deformis
            redditur; formatur autem virtutibus veritatisque doctrina, secundum Augustinum. Ergo in
            anima est materia.</p>
          <p xml:id="ta-l2d17q1-d1e209">Praeterea, secundum philosophum, in 8 Metaph., nullius agentis actio terminatur nisi ad
            compositum. Sed actio creantis Dei terminatur ad animam, quam in esse producit. Ergo est
            ex materia et forma composita.</p>
          <p xml:id="ta-l2d17q1-d1e212">Praeterea, nihil vivit seipso nisi Deus. Sed anima non tantum vivificat corpus, sed
            etiam vivit. Ergo seipsa non vivit, sed aliquo sui. Sed omne illud in quo est principium
            vitae et recipiens vitam, est ex materia et forma compositum. Ergo et cetera.</p>
          <p xml:id="ta-l2d17q1-d1e215">Praeterea, in omni creato differt quod operatur et quo operatur: quia solum primo
            agenti convenit per essentiam agere; aliis autem per participationem alicujus quod ad
            essentiam additur. Sed anima habet operationes proprias, et sic illis operationibus ipsa
            est operans. Ergo non est quo operatur: et sic non videtur esse forma simplex, sed
            materiam habens: quia forma est principium quo operatio producitur.</p>
          <p xml:id="ta-l2d17q1-d1e218">Sed contra, quanto aliquid est propinquius uni primo et simplici, tanto magis est unum
            et simplex, ut in Libr. de causis dicitur. Sed inter formas naturales anima Deo est
            propinquior. Ergo cum aliae formae sint simplices, multo fortius anima.</p>
          <p xml:id="ta-l2d17q1-d1e221">Praeterea, formae substantialis non est forma substantialis, sicut nec qualitatis
            qualitas. Sed omne quod habet materiam, habet etiam substantialem formam dantem esse
            materiae. Cum ergo anima sit forma substantialis, videtur quod ex materia composita non
            sit.</p>
          <p xml:id="ta-l2d17q1-d1e224">Praeterea, Augustinus, deducendo per singula, ostendit animam ex materia non esse
            factam. Non enim potest facta fuisse ex materia spirituali rationali. Quia si natura
            rationalis ex qua fit, beata fuisset, non in pejus immutata esset, quia materia, cum
            formatur a Deo, in melius formatur. Si vero misera fuit, oportet quod praecesserit
            culpa; quod est contra apostolum, Roman. 9, 12: <quote xml:id="ta-l2d17q1-Qd1e226">cum nondum aliquid boni egissent
              aut mali</quote> et cetera. Si autem nec beata nec misera, tunc usum rationis nondum
            habebat, sicut in pueritia contingit, et sic otiosa erat. Similiter nec ex materia
            spirituali irrationali: quia hoc esset propinquum opinioni quae ponit animarum de
            corpore in corpus transitum; et sic pejus adhuc, quia illa positio non dicit animam
            bestiae in hominem transire, sed e converso. Similiter nec ex materia corporali: non
            enim ex eodem facta est anima ex quo facta est caro. Et praeterea, cum anima aliquid
            intelligit, ab omnibus corporalibus se retrahit: quod non contingeret, si de natura
            corporis esset. Sed ex omnibus praedictis sic potest argui. Omne quod habet materiam,
            secundum Augustinum, dicitur ex materia factum, quamvis materia tempore non
            praecesserit. Si ergo anima non potest dici facta ex materia, ut probatum est, anima
            materiam non habet.</p>
          <p xml:id="ta-l2d17q1-d1e231">Respondeo dicendum, quod mihi non videtur in anima vel in aliqua spirituali substantia
            aliquo modo esse materiam; sed ipsas esse simplices formas et naturas; quamvis quidam
            aliter dicant. Et praeter alias rationes quibus hoc de Angelis impossibile videtur, ut
            supra, distinct. 4, dictum est, etiam quadam speciali ratione materia a ratione animae
            secluditur: cum enim anima sit forma corporis, oportet quod vel secundum totam essentiam
            suam sit corporis forma; vel secundum partem essentiae suae. Si secundum essentiam suam
            totam, impossibile est quod pars essentiae sit materia: quia id quod in se est potentia
            pura, non potest esse forma vel actus alicujus: omnis autem potentia in genere
            substantiae est potentia pura, quia est immediatum subjectum substantialis formae et
            generationis, ut in 1 de generatione dicitur. Si autem secundum partem substantiae suae
            est forma corporis, per quam est in actu, et non secundum alteram quae est materia ejus;
            sequuntur duo inconvenientia. Unum est quod unus actus numero est forma diversarum
            materiarum, scilicet materiae corporalis, et materiae spiritualis, ex qua essentia
            animae constituitur. Aliud est quod in potentiis non unius generis est unus actus
            perficiens; corporalis enim materia et spiritualis non possunt esse unius rationis. Et
            praeterea illud quod est tantum actus corporis viventis, animam vocamus. Ex simili
            ratione Avicenna ostendit in sua metaphysica, intelligentias esse simplices. Nec tamen
            negamus animam rationalem quemdam modum compositionis habere, scilicet ex esse et quod
            est, ut supra, dist. 3 de Angelis, et in 1, dist. 8, de ipsa anima expositum est, qui
            tamen compositionis modus in aliis formis non invenitur, quia non possunt esse
            subsistentes quasi in esse suo, sed sunt per esse compositi: et in hoc anima deficit a
            simplicitate divina. Hoc etiam, in 1, dist. 8, plenius expositum est.</p>
          <p xml:id="ta-l2d17q1-d1e234">Ad primum ergo dicendum, quod hoc aliquid in natura potest dici ex duobus. Aut ex eo
            quod habet esse subsistens in natura; et sic anima rationalis est hoc aliquid. Sed ex
            hoc non sequitur quod ex materia componatur: hoc enim subsistenti accidit, scilicet ex
            materia componi. Alio modo potest dici hoc aliquid per hoc quod aliquid quod est pars
            essentiae suae, individuatur: et sic anima non est hoc aliquid principium enim
            individuationis animarum est ex parte corporis; et tamen etiam post separationem
            corporis remanent individuatae et distinctae, ut in 1 Lib. dictum est, dist. 8: et sic
            accipit philosophus hoc aliquid in 2 de anima; unde ibi expresse negat animam esse hoc
            aliquid.</p>
          <p xml:id="ta-l2d17q1-d1e237">Ad secundum dicendum, quod pati et recipere, et omnia hujusmodi, dicuntur de anima et
            de rebus materialibus aequivoce, ut patet ex philosopho in 3 de anima, et ex
            Commentatore ibidem: unde non oportet quod materia in anima inveniatur; sed sufficit
            quod sit ibi aliqua potentialitas. Qualis autem illa sit, supra, 3 dist., de Angelis,
            dictum est.</p>
          <p xml:id="ta-l2d17q1-d1e240">Ad tertium dicendum, quod non requiritur materia ejusdem rationis ad omnes motus: quia
            ad motum localem non requiritur materia quae sit in potentia ad esse, sed solum quae est
            in potentia ad ubi. Similiter etiam ad variationem quae est de vitio ad virtutem, vel e
            converso, non requiritur materia quae sit in potentia ad esse, quasi pars essentiae
            ipsius mobilis; sed requiritur materia tantum quae sit in potentia ad virtutem, et haec
            est ipsa substantia animae.</p>
          <p xml:id="ta-l2d17q1-d1e243">Ad quartum dicendum, quod philosophus loquitur de agente naturali, quod ex materia
            operatur, ut rationes suae ostendunt, quae ex hoc principio procedunt quod in omni
            factione oportet esse tria, scilicet ex quo fit, et id in quod factio terminatur, et
            ipsum faciens: et ex hoc concludit quod fieri non est formarum nisi per accidens. Ista
            autem principia non concedimus in actione divina per quam animam creat; et ideo non
            oportet animam, vel aliam substantiam spiritualem a Deo creatam ex materia compositam
            esse: quia etiam secundum Avicennam, agens divinum non agit per motum ut materiam
            exigat. Commentator etiam dicit in 11 Metaphys., quod actio aequivoce dicitur de actione
            qua Deus agit, et de actione naturali.</p>
          <p xml:id="ta-l2d17q1-d1e246">Ad quintum dicendum, quod, secundum philosophum in 2 de anima, vivere nihil aliud est
            quam esse viventium: unde sicut anima rationalis est nec est, illud quo est: ita etiam
            vivit, nec est illud quo vivit. Sed sicut illud quo est formaliter, non est aliqua forma
            quae sit pars essentiae ejus, sed ipsum suum esse; ita id quo vivit formaliter, non est
            aliqua forma quae sit pars essentiae ejus, sed ipsum suum vivere. Sed id quo est et quo
            vivit effective, est ipse Deus, qui omnibus esse et vitam influit: in rebus quidem
            compositis mediante forma, quae est pars essentiae earum; in substantiis autem
            simplicibus per totam essentiam earum. Deus autem non est nec vivit ab aliquo efficiente
            principio; sed ipse etiam est suum vivere et suum esse: et in utroque horum deficit
            anima a perfectione divinae vitae.</p>
          <p xml:id="ta-l2d17q1-d1e250">Ad sextum dicendum, quod illud quo operatur anima, dupliciter acceptum differt ab ipsa.
            Operatur enim anima aliquo influente sibi esse, vivere et operari, scilicet Deo, qui
            operatur omnia in omnibus; quae constat ab anima differre. Operatur etiam naturali sua
            potentia, quae est principium suae operationis, scilicet sensu vel intellectu: quae non
            est essentia ejus, sed virtus ab essentia fluens. Neutro autem modo Deus operatur alio a
            se, quia a seipso operari habet, et ipse est sua virtus. Non autem dicitur anima operari
            aliquo quod non sit ipsa sed pars essentiae suae, sicut corpora naturalia operantur
            forma quae est pars essentiae eorum, licet mediante aliqua virtute quasi instrumento,
            sicut ignis mediante calore.</p>
        </div>
      </div>
    </body>
  </text>
</TEI>