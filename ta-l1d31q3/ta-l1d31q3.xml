<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 31, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 31, Quaestio 3</title>
          <date when="2016-03-15">March 15, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-15">March 15, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d31q3">
        <head xml:id="ta-l1d31q3-Hd1e89">Quaestio 3</head>
        <div xml:id="ta-l1d31q3-Dd1e92">
          <head xml:id="ta-l1d31q3-Hd1e94">Prooemium</head>
          <p xml:id="ta-l1d31q3-d1e97">Circa quartum duo quaeruntur: 1 de ratione appropriationis Augustini; 2 de hoc quod
            dicit quod omnia sunt unum propter patrem.</p>
        </div>
        <div xml:id="ta-l1d31q3-Dd1e101" type="articulus">
          <head xml:id="ta-l1d31q3-Hd1e103">Articulus 1</head>

          <head xml:id="ta-l1d31q3-Hd1e106" type="question-title">Utrum Augustinus convenienter appropriet unitatem patri,
            aequalitatem filio, nexum spiritui sancto</head>

          <p xml:id="ta-l1d31q3-d1e109">Ad primum sic proceditur. Videtur quod appropriatio Augustini sit incompetens. Supra
            enim, 10 dist., quaest. 1, art. 3, dictum est, quod spiritus sanctus est unitas duorum.
            Ergo videtur quod unitas non patri, sed spiritui sancto approprietur.</p>
          <p xml:id="ta-l1d31q3-d1e112">Praeterea, appropriatio est secundum similitudinem ad proprium. Illi ergo personae
            debet appropriari unitas, in qua minus de pluralitate invenitur. Sed maxima pluralitas
            notionum invenitur in patre, qui habet tres notiones, minima in spiritu sancto, qui
            habet unam tantum. Ergo unitas spiritui sancto et non patri appropriari debet.</p>
          <p xml:id="ta-l1d31q3-d1e115">Praeterea, unitas causa est aequalitatis. Si igitur unitas patri appropriatur, et
            aequalitas sibi appropriari debet, et non filio.</p>
          <p xml:id="ta-l1d31q3-d1e119">Item, secundum convenientiam in natura vel in forma magis attenditur similitudo quam
            aequalitas. Sed filius inquantum est genitus a patre, habet naturam et formam patris: et
            similiter imago et verbum habet similitudinem ejus ad quod dicitur. Ergo magis debet
            appropriari filio similitudo quam aequalitas.</p>
          <p xml:id="ta-l1d31q3-d1e122">Praeterea, nexus proprie dicitur de spiritu sancto. Sed aeternitas et aequalitas non
            proprie dicuntur de patre et filio. Ergo videtur quod appropriatio non sit
            uniformis.</p>
          <p xml:id="ta-l1d31q3-d1e125">Respondeo dicendum, quod appropriatio Augustini bona est, et ratio appropriationis haec
            est. Unitas enim, quantum ad id quod positive dicit, habet rationem principii secundum
            quod est principium numeri: et ita habet similitudinem cum duabus proprietatibus patris,
            scilicet cum paternitate et communi spiratione quibus dicitur principium filii et
            spiritus sancti. Secundum autem quod ratio ejus consistit in negatione, sic negat
            divisionem, et per consequens compositionem praeexistentem; et ita negat rationem
            principii: quia ea in quae aliquid dividitur, sunt principia integrantia ipsum; et ita
            unitas habet similitudinem cum innascibilitate, sicut et aeternitas, ut dicit Magister.
            Similiter etiam aequalitas secundum proprium modum suae processionis convenit filio, ut
            patet in omnibus nominibus personalibus ipsius filii. Ex eo enim dicitur filius quod
            recipit aequalem et eamdem naturam quam habet generans: similiter etiam imago includit
            in se rationem aequalitatis; et similiter verbum perfectum. Ita etiam nexus convenit
            spiritui sancto ex modo suae processionis inquantum est amor patris et filii, quo
            uniuntur, et etiam est connectens nos Deo, inquantum est donum.</p>
          <p xml:id="ta-l1d31q3-d1e128">Ad primum igitur dicendum, quod differt unitum et unum; quia unitum est quod ex
            pluribus unum effectum est; unde unio importat relationem quamdam plurium secundum quod
            in uno conveniunt; sed unum absolute dicitur. Unde dicendum, quod unitas, secundum quod
            ponitur pro unione plurium in uno amore, attribuitur spiritui sancto: secundum autem
            quod absolute sumitur inquantum est principium, habet similitudinem ad proprium patris:
            unde appropriatur patri.</p>
          <p xml:id="ta-l1d31q3-d1e131">Ad secundum dicendum, quod tres notiones in patre non sunt tres res, sed tres rationes
            innotescendi: unde pluralitas notionum non impedit quin sibi unitas approprietur; et
            praecipue cum ratio unitatis cum omnibus notionibus ejus similitudinem habeat.</p>
          <p xml:id="ta-l1d31q3-d1e134">Ad tertium dicendum, quod aequalitas non est unitas, sed relatio unitatem consequens;
            et ideo appropriatur filio, qui adaequat patrem procedens ab eo: quamvis non
            approprietur sibi unitas.</p>
          <p xml:id="ta-l1d31q3-d1e138">Ad quartum dicendum, quod sicut aequalitas appropriatur filio, ita et similitudo: sed
            Augustinus posuit aequalitatem, quia in divinis aequalitas includit similitudinem, et
            non e converso. Cum enim in divinis non sit quantitas nisi virtutis, quae fundatur in
            aliqua forma; sequitur ut quaecumque conveniunt in quantitate virtuali, conveniant in
            forma; et ita, si sunt aequalia, quod sint similia. Sed non convertitur: quia aequalitas
            privat excessum, quem non privat similitudo; unde duo quorum alter altero albior est,
            sunt similes in albedine, sed non aequales.</p>
          <p xml:id="ta-l1d31q3-d1e141">Ad quintum dicendum, quod nexus vel connexio amoris proprium est spiritus sancti. Sed
            quia quaecumque conveniunt in aliquo uno, possunt dici connexa in illo; ideo connexio
            absolute dicta non importat nisi convenientiam quamdam; et sic non est proprium spiritus
            sancti, sed appropriatum. Si tamen sumeretur ut est proprium, non esset magnum
            inconveniens, quod assignatio non est uniformis simpliciter: quia hujusmodi attribuuntur
            personis inquantum sunt appropriata, et sic accedunt ad rationem propriorum; unde
            proprium et appropriatum inquantum appropriatum, non habent rationem difformitatis.</p>
        </div>
        <div xml:id="ta-l1d31q3-Dd1e145" type="articulus">
          <head xml:id="ta-l1d31q3-Hd1e147">Articulus 2</head>

          <head xml:id="ta-l1d31q3-Hd1e150" type="question-title">Utrum omnia sint unum propter patrem</head>

          <p xml:id="ta-l1d31q3-d1e153">Ad secundum sic proceditur. Videtur falsum quod dicit Augustinus. Cum enim haec
            praepositio propter importet habitudinem alicujus causae; cum dicitur quod omnia sunt
            unum propter patrem, aut importat habitudinem quasi efficientis, aut quasi formae. Si
            quasi formae, tunc falsum est; quia filius, formaliter loquendo, non est unus cum patre,
            sed essentia divina, vel proprietate sua, vel seipso. Si quasi efficientis, sic idem
            erit dictum propter patrem, ac si diceretur quod habet unitatem a patre. Sed sicut habet
            unitatem a patre filius, ita et aequalitatem. Ergo sicut dicuntur omnia unum propter
            patrem, ita dicuntur omnia aequalia propter patrem; et sic distinctio nulla esset.</p>
          <p xml:id="ta-l1d31q3-d1e156">Praeterea, quidquid sit de patre, constat quod filius nullam rationem principii habeat
            respectu patris. Si ergo haec praepositio propter importat habitudinem alicujus
            principii, videtur omnino falsum quod dicit, quod omnia sunt aequalia propter
            filium.</p>
          <p xml:id="ta-l1d31q3-d1e159">Item, sicut idem est Deo sapere quod esse; ita idem est esse aequalem Deo quod esse.
            Sed non potest dici quod omnia sint in divinis propter filium. Ergo nec quod omnia sint
            aequalia.</p>
          <p xml:id="ta-l1d31q3-d1e163">Contra est quod in littera dicitur.</p>
          <p xml:id="ta-l1d31q3-d1e166">Respondeo dicendum, quod dictum Augustini potest verificari dupliciter: scilicet
            quantum ad proprietatem personarum et quantum ad numerum ipsarum. Si enim consideremus
            numerum, sic unitas statim in patre invenitur; et ideo propter eum, in quo primo unitas
            invenitur, secundum ordinem naturae, omnia dicuntur unum. Sed binarius personarum primo
            invenitur in filio, qui procedit alius a patre, et similiter aequalitas, quae primo in
            duobus invenitur: et propter hoc omnia per filium aequalia dicuntur, sicut propter eum
            in quo primo aequalitas invenitur. Sed in spiritu sancto primo invenitur ternarius, et
            similiter connexio, quae tria requirit, duo connexa et unum connectens; et propter hoc
            omnia dicuntur connexa propter spiritum sanctum. Si autem consideremus proprietates
            personarum, in patre invenitur ratio principii quasi primi: et quia in qualibet natura
            invenitur unum principium non de principio, a cujus unitate est quod una in omnibus
            natura propagetur, omnia dicuntur unum propter patrem: et hoc videtur tangere Hilarius
            in quadam notula. Si consideremus proprium filii, secundum omnia propria sua convenit
            sibi quod adaequet vel coaequet patrem, et inquantum filius et inquantum verbum et
            inquantum imago. Sicut autem dicimus quod relationes quae sunt ad creaturam, resultant
            ex creaturis inquantum referuntur in Deum; ita etiam relationes quibus pater refertur ad
            filium, suppositis relationibus distinguentibus, resultant ex hoc quod filius refertur
            ad patrem; et propter hoc pater dicitur aequalis filio, inquantum filius coaequat
            patrem: et ex hoc etiam sequitur quod spiritus sanctus sit aequalis utrique. Nisi enim
            filius qui est principium spiritus sancti, esset aequalis patri, nullo modo aequalem
            amorem spiraret; et ita quodammodo ex aequalitate filii resultat aequalitas in tota
            Trinitate. Similiter etiam proprium est spiritus sancti quod procedat ut amor, et amor
            habet rationem nexus; et ideo omnia dicuntur propter spiritum sanctum connexa. Posset
            tamen brevius exponi, ut diceretur, quod sunt omnia unum propter patrem, id est propter
            unitatem essentialem quae appropriatur patri, et sic de aliis.</p>
          <p xml:id="ta-l1d31q3-d1e169">Ad primum igitur dicendum, quod cum dicitur quod omnia sunt unum propter patrem, ly
            propter non tantum dicit habitudinem principii per modum efficientis, sed etiam per
            modum formae, inquantum unitatem principii sequitur unitas formae, scilicet divina
            essentia, qua in divinis omnia unum sunt.</p>
          <p xml:id="ta-l1d31q3-d1e172">Ad secundum dicendum, quod sicut creaturae non sunt principium Dei, quamvis dicatur
            Deus relative, propter hoc quod ad ipsum creaturae referuntur, quia hujusmodi relationes
            non sunt realiter in Deo, ita etiam non sequitur quod filius sit principium patris, quia
            aequalitas non ponit in Deo relationem realem.</p>
          <p xml:id="ta-l1d31q3-d1e175">Et per hoc etiam patet responsio ad tertium. Non enim dicuntur omnia esse aequalia
            propter filium quia filius sit principium aequalitatis in patre, sed ut dictum est in
            corp. art.</p>
        </div>
        <div xml:id="ta-l1d31q3-Dd1e179">
          <head xml:id="ta-l1d31q3-Hd1e181">Expositio textus</head>
          <p xml:id="ta-l1d31q3-d1e184"><quote xml:id="ta-l1d31q3-Qd1e185">Praeterea considerari oportet</quote>. Tria quaerit de aequalitate. Primo utrum
            dicatur relative, vel absolute. Ad hoc respondet, quod relative, ibi: <quote xml:id="ta-l1d31q3-Qd1e188">ad quod
              dicimus</quote>. Secundo quaerit, secundum quid attendatur aequalitas, utrum secundum
            unitatem essentiae, vel secundum unitatem relationis; et ostendit quod secundum unitatem
            essentiae; et ideo aequalitas secundum essentiam dicitur; et hoc ibi: <quote xml:id="ta-l1d31q3-Qd1e191">est tamen
              aequalis patri filius</quote>. Tertio quaerit quid sit aequalitas, et ad hoc
            respondet, quod est relatio in Deo secundum nomen tantum, ibi: <quote xml:id="ta-l1d31q3-Qd1e194">et appellatio
              tantum relativa est. Imago enim si perfecte implet illud cujus imago est, ipsa
              coaequatur ei, non illud imagini suae</quote>. Ex hoc videtur quod in divinis non sit
            mutua aequalitas, si pater suae imagini non coaequatur. Sed dicendum, quod sicut filius
            est aequalis patri, ita et pater filio, cum quantitas virtualis perfecte sit in utroque.
            Sed coaequare dicit motum ad coaequalitatem; et quamvis in divinis non sit motus, est
            tamen ibi acceptio aequalitatis; et quia filius accipit aequalitatem a patre et non e
            converso, ideo filius coaequatur patri et non e converso. <quote xml:id="ta-l1d31q3-Qd1e197">Identitatem</quote> id
            est omnia idem in natura. Hilarius Lib. de Synod.: <quote xml:id="ta-l1d31q3-Qd1e200">imago est ejus ad quem
              coimaginatur species indifferens</quote>. Haec notula inducitur ad ostendendum quod
            imago coaequatur ei cujus est imago: in qua notula duo facit Hilarius: primo ponit
            definitiones imaginis quae patent ex his quae dicta sunt, 28 dist.; secundo ex illis
            definitionibus concludit duas conclusiones; per quarum unam ostenditur distinctio filii
            a patre ex hoc quod imago ad aliquid refertur; et hoc ibi: <quote xml:id="ta-l1d31q3-Qd1e204">est ergo pater et
              filius, quia imago patris est filius</quote>: per secundam vero ostenditur unitas
            naturae propter speciei indifferentiam, quae est de ratione imaginis, et hoc ibi:
              <quote xml:id="ta-l1d31q3-Qd1e207">qui imago est, ut vere imago sit, speciem necesse est et naturam et essentiam
              in se habeat auctoris</quote>. Alia notula: <quote xml:id="ta-l1d31q3-Qd1e210">si quis innascibilem et sine initio
              dicat filium tamquam duo sine principio sive duo innata dicens, anathema sit</quote>.
            Haec notula inducitur ad ostendendum quomodo omnia sunt unum propter patrem, et est
            intentio Hilarii dicere, quod cum in qualibet natura sit unum principium non de
            principio, si aliquis poneret in divinis duos innascibiles, poneret duas naturas, et ita
            duos deos. Sed oportet ut secundum ordinem unius naturae sit relatio in unum principium
            non de principio qui est pater: <quote xml:id="ta-l1d31q3-Qd1e213">initiabile</quote>, idest initiativum: <quote xml:id="ta-l1d31q3-Qd1e216">ex
              innascibili essentia</quote>, idest ex patre innascibili qui est essentia.
              <quote xml:id="ta-l1d31q3-Qd1e219">Omnia haec gradu referuntur ad Deum</quote>. Contrarium est quod supra dixit
            Hieronymus, 25 dist., quod in divinis personis non est gradus. Et dicendum, quod hic
            ponit duplicem relationem: unam creaturae ad filium, et in hac relatione est gradus; et
            aliam filii ad patrem, in qua non est gradus. Potest tamen dici quod gradus large
            sumitur pro ordine. Alia notula. <quote xml:id="ta-l1d31q3-Qd1e223">Omnibus creaturis substantiam voluntas Dei
              contulit, sed naturam filio dedit ex impassibili ac non nata substantia, perfecta
              nativitas</quote>. Haec notula inducitur ad ostendendum quomodo pater et filius unum
            sunt in natura; quod probat sic. Quia principium creationis rerum est voluntas; et ideo
            tales fecit Deus res quales voluit, et non qualis ipse est in natura sua. Sed principium
            generationis filii est natura patris. Ergo oportet quod filius non solum sit talis
            qualem pater voluit, sed qualis pater est in natura; unde dicit: <quote xml:id="ta-l1d31q3-Qd1e226">sed genitus in
              substantia Dei</quote>, idest filius, qui est natus de natura patris,
              <quote xml:id="ta-l1d31q3-Qd1e229">attulit</quote>, idest accepit, <quote xml:id="ta-l1d31q3-Qd1e232">secundum originem</quote>, idest per
            generationem, <quote xml:id="ta-l1d31q3-Qd1e235">essentiam naturae</quote>, idest talem essentiam qualis est natura
            patris, <quote xml:id="ta-l1d31q3-Qd1e238">non essentiam voluntatis</quote>, idest qualem voluntas habuit,
              <quote xml:id="ta-l1d31q3-Qd1e242">secundum creaturas</quote>, idest sicut creaturae acceperunt. Alia notula.
              <quote xml:id="ta-l1d31q3-Qd1e245">Minus forte expresse videtur de indifferenti similitudine patris et filii
              locuta esse synodi fides; maxime cum de patre et filio et spiritu sancto ita senserit
              significatam in nominibus propriam uniuscujusque nominatorum substantiam et ordinem et
              gloriam, ut sint quidem per substantiam tria, per consonantiam vero unum</quote>. Hoc
            inducitur ad ostendendum quomodo omnia connexa sunt per spiritum sanctum. Et intentio
            Hilarii est recitare quod quaedam synodus fuit congregata contra Sabellianos, qui
            dicebant eamdem esse personam patrem et filium et spiritum sanctum; contra quos synodus,
            ad hoc ut distingueretur ordo personarum et gloria, vel dignitas personalis, et
            substantia, idest hypostasis, confessa est esse patrem et filium et spiritum sanctum per
            substantiam tria, et per consonantiam unum. Et acceperunt substantiam, non pro essentia,
            ne divisionem essentiae, secundum Arianos, inducerent; sed pro hypostasi, ut Sabellianam
            confusionem excluderent. Et dixerunt quod sunt per consonantiam unum, inquantum uniuntur
            amore, qui est spiritus sanctus. <quote xml:id="ta-l1d31q3-Qd1e248">Quae veritatem patris et filii et spiritus
              sancti, nominum numero eluderet</quote>. Sabelliana haeresis dixit, istis nominibus
            distinctis <quote xml:id="ta-l1d31q3-Qd1e251">pater et filius et spiritus sanctus</quote>, quae in Scriptura
            inveniuntur, non subjacere aliquam in re distinctionem; et quod eadem res habuit nomen
              <quote xml:id="ta-l1d31q3-Qd1e254">pater et filius et spiritus sanctus</quote>; ex quo sequebatur quod non esset
            veritas nominum: quia nulla res vere sui ipsius pater est. Alia notula. <quote xml:id="ta-l1d31q3-Qd1e257">Cum Deum
              patrem necessario confitemur, et absolute Christum Dei filium Deum praedicamus; non
              possunt secundum naturae indifferentiam non esse unum</quote>. Haec notula inducitur
            etiam contra Sabellianos et Arianos. Dicit enim simul, quod cum nos nominemus filium
            Deum sicut et patrem, et non dicamus plures deos, sed unum; constat quod essentia patris
            et filii est una, cujus nomen est unum, idest singulariter praedicatur; quia uterque
            dicitur Deus. Sed ex hoc non sequitur quod non sit aliqua persona genita, quae accipit
            essentiam eamdem numero a persona generante. <quote xml:id="ta-l1d31q3-Qd1e261">Religiosa unitas</quote>, idest
            fidelis confessio qua nomen Dei singulariter, non communiter praedicatur. <quote xml:id="ta-l1d31q3-Qd1e264">Non
              ademit</quote>, idest non abstulit, <quote xml:id="ta-l1d31q3-Qd1e267">personae genitae essentiam</quote>, idest
            personam filii geniti, quae est essentia, <quote xml:id="ta-l1d31q3-Qd1e270">constitutam</quote>, idest natam ex
            essentia patris <quote xml:id="ta-l1d31q3-Qd1e273">indeficientis naturae</quote>.</p>
        </div>
      </div>
    </body>
  </text>
</TEI>