<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 45, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 45, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="631b"/>
      </div>
    </front>
    <body>
      <div xml:id="ta-l4d45q1">
        <head xml:id="ta-l4d45q1-Hd1e97">Librum IV, Distinctio 45, Quaestio 1</head>
        <div xml:id="ta-l4d45q1-Dd1e100">
          <head xml:id="ta-l4d45q1-Hd1e102">Prooemium</head>
          <p xml:id="ta-l4d45q1-d1e105">Postquam determinavit Magister de his quae ad resurrectionem pertinent, hic incipit
            determinare de his quae pertinent ad remunerationem vel punitionem resurgentium; et
            dividitur in partes duas: in prima enim determinatur de remuneratione et punitione quae
            praecedit judicium generale; in secunda de illa quae judicium generale sequitur, dist.
            47, ibi: <quote xml:id="ta-l4d45q1-Qd1e107">solet etiam quaeri, qualiter dabitur judicii sententia</quote>. Prima
            autem dividitur in duas: in prima determinat de remuneratione vel punitione animarum
            ante diem judicii, et resurrectionem; in secunda ostendit qualiter secundum justitiam et
            misericordiam Dei praedicta dispensentur, distinct. 46, ibi: <quote xml:id="ta-l4d45q1-Qd1e110">sed quaeritur hic de
              valde malis</quote> et cetera. Prima dividitur in duas: primo ostendit quomodo animae
            post mortem diversa receptacula habebunt pro diversitate meritorum; in secunda
            determinat qualiter animae post mortem certis receptaculis distributae juvari possunt
            orationibus aliorum, ibi: <quote xml:id="ta-l4d45q1-Qd1e113">neque negandum est, ut ait Augustinus, defunctorum
              animas pietate suorum viventium relevari</quote>. Et haec pars dividitur in partes
            duas: in prima ostendit qualiter mortui juvantur suffragiis vivorum; in secunda
            inquirit, quomodo vivi juvantur precibus mortuorum sanctorum, ibi: <quote xml:id="ta-l4d45q1-Qd1e116">sed forte
              quaeris: numquid preces supplicantium sancti audiunt?</quote> Prima autem dividitur in
            duas: in prima determinat de illis mortuis pro quibus suffragia fiunt, quando eis
            prosunt; in secunda inquirit, utrum prosint eis pro quibus non fiunt, ibi: <quote xml:id="ta-l4d45q1-Qd1e119">solet
              moveri quaestio de duobus</quote> et cetera. Prima dividitur in duas: in prima dicit
            quae sunt illa quae facta a vivis, prosunt mortuis; in secunda quae sunt illa quae non
            prosunt, ibi: <quote xml:id="ta-l4d45q1-Qd1e123">de pompis vero exequiarum idem Augustinus ita dicit. Solet moveri
              quaestio de duobus</quote> et cetera. Circa hoc duo facit: primo inquirit de illis pro
            quibus suffragia non fiunt statu praesentis Ecclesiae durante; secundo de illis pro
            quibus fiunt praesenti Ecclesia deficiente, ibi: <quote xml:id="ta-l4d45q1-Qd1e126">sed iterum quaeritur de aliquo
              mediocriter bono. Sed forte quaeris: numquid preces supplicantium sancti
              audiunt?</quote> Hic ostendit quomodo suffragia mortuorum sanctorum vivis prosunt; et
            circa hoc tria facit: primo enim proponit quod intendit; secundo confirmat propositum
            per similitudinem Angelorum, ibi: <quote xml:id="ta-l4d45q1-Qd1e129">sicut enim Angelis, ita et sanctis qui Deo
              assistunt, petitiones nostrae innotescunt in verbo Dei</quote>; tertio concludit
            intentum, ibi: <quote xml:id="ta-l4d45q1-Qd1e132">si autem Angeli a Deo per verbum ejus discunt petitiones nostras
              (...) cur non credamus et animas sanctorum Dei faciem contemplantium, in ejus veritate
              intelligere preces hominum?</quote> Hic tria quaeruntur. Primo de receptaculis
            animarum post mortem. Secundo de suffragiis mortuorum. Tertio de orationibus sanctorum.
            Circa primum quaeruntur tria: 1 utrum animabus post mortem aliqua receptacula
            assignentur; 2 de differentia receptaculorum; 3 de numero eorumdem.</p>

        </div>
        <div xml:id="ta-l4d45q1-Dd1e137" type="articulus">
          <head xml:id="ta-l4d45q1-Hd1e139">Articulus 1</head>

          <head xml:id="ta-l4d45q1-Hd1e142" type="questionTitle">Utrum animabus post mortem receptacula assignentur</head>

          <div xml:id="ta-l4d45q1-Dd1e145">
            <head xml:id="ta-l4d45q1-Hd1e147">Quaestiuncula 1</head>
            <p xml:id="ta-l4d45q1-d1e150">Ad primum sic proceditur. Videtur quod animabus post mortem receptacula non
              assignentur. Sicut enim dicit Boetius in libro de Hebdom., <quote xml:id="ta-l4d45q1-Qd1e152">communis animi
                conceptio est apud sapientes, incorporalia in loco non esse</quote>; cui concordat
              quod Augustinus dicit in 12 super Genes. ad litteram: <quote xml:id="ta-l4d45q1-Qd1e155">cito quidem responderim,
                ad corporalia loca animam non ferri, nisi cum aliquo corpore</quote>. Sed anima
              separata a corpore non habet aliquod corpus, sicut ibidem Augustinus dicit. Ergo
              ridiculum est animabus separatis aliqua receptacula assignare.</p>
            <p xml:id="ta-l4d45q1-d1e159">Praeterea, omne quod habet locum determinatum, magis convenit cum illo loco quam cum
              alio. Sed animae separatae, sicut et quaelibet spirituales substantiae, indifferenter
              se habent ad omnia loca: non enim potest dici quod cum aliquibus corporibus
              conveniant, et cum aliis differant; cum ab omnibus conditionibus corporalibus sint
              penitus remotae. Ergo eis determinata receptacula non sunt assignanda.</p>
            <p xml:id="ta-l4d45q1-d1e162">Praeterea, animabus separatis non assignatur aliquid post mortem nisi quod cedat in
              poenam vel praemium. Sed corporalis locus non potest eis esse in poenam vel in
              praemium, cum a corporibus nihil recipiant. Ergo non sunt eis assignanda certa
              receptacula.</p>
            <p xml:id="ta-l4d45q1-d1e165">Sed contra, caelum Empyreum locus corporalis est; et tamen ipsum factum mox sanctis
              Angelis est repletum, ut Strabus dicit. Cum ergo Angeli sint incorporei, sicut et
              animae separatae; videtur etiam quod separatis animabus sint certa receptacula
              assignanda. Ergo et cetera.</p>
            <p xml:id="ta-l4d45q1-d1e169">Praeterea, hoc patet per hoc quod Gregorius in 4 Dialog. narrat, animas post mortem
              ad diversa loca corporalia esse deductas; ut patet de Paschasio, quem germanus
              Capuanus episcopus in balneis invenit, et de anima Theodorici regis, quam dicit ad
              Gehennam fuisse perductam. Ergo animae post mortem habent certa receptacula.</p>

          </div>
          <div xml:id="ta-l4d45q1-Dd1e173">
            <head xml:id="ta-l4d45q1-Hd1e175">Quaestiuncula 2</head>
            <p xml:id="ta-l4d45q1-d1e178">Ulterius. Videtur quod statim post mortem nullae animae deducantur ad caelos, vel ad
              Infernum. Quia super illud Psalm. 36, 10, <quote xml:id="ta-l4d45q1-Qd1e180">adhuc pusillum, et non erit
                peccator</quote>, dicit Glossa, quod sancti liberantur in fine vitae: post hanc
              tamen vitam non ibi erunt ubi erunt sancti, quibus dicetur: <quote xml:id="ta-l4d45q1-Qd1e183">venite benedicti
                patris mei</quote>. Sed illi sancti erunt in caelo. Ergo sancti post hanc vitam non
              statim ascendunt ad caelum.</p>
            <p xml:id="ta-l4d45q1-d1e187">Praeterea, Augustinus dicit in Enchir., quod tempus quod inter hominis mortem et
              ultimam resurrectionem interpositum est, animas abditis receptaculis continet, sicut
              unaquaeque digna est requie vel aerumna. Sed haec abdita receptacula non possunt
              intelligi caelum et Infernus; quia in illis etiam post resurrectionem ultimam animae
              cum corporibus erunt; unde pro nihilo distingueret tempus ante resurrectionem et post
              resurrectionem. Ergo non erunt nec in Inferno nec in Paradiso usque ad diem
              judicii.</p>
            <p xml:id="ta-l4d45q1-d1e190">Praeterea, major est gloria animae quam gloria corporum. Sed simul omnibus redditur
              gloria corporum, ut sit major laetitia singulorum ex communi gaudio, ut patet Hebr.
              11, super illud: <quote xml:id="ta-l4d45q1-Qd1e192">Deo pro nobis aliquid melius providente</quote> etc.; ubi
              dicit Glossa: <quote xml:id="ta-l4d45q1-Qd1e195">ut in communi gaudio omnium majus fieret gaudium
                singulorum</quote>. Ergo multo fortius et gloria animarum debet differri usque ad
              finem, ut simul omnibus reddatur.</p>
            <p xml:id="ta-l4d45q1-d1e199">Praeterea, poena et praemium quae per sententiam judicii redduntur, judicium
              praecedere non debent. Sed ignis Inferni et gaudia Paradisi dabuntur hominibus per
              sententiam Christi judicantis in ultimo judicio, ut patet Matth. 25. Ergo ante diem
              judicii nullus ascendit ad caelum, vel descendit ad Inferos.</p>
            <p xml:id="ta-l4d45q1-d1e203">Sed contra est quod dicitur 2 Corinth. 5, 1: si terrena nostra habitatio dissolvatur,
              domum habemus non manufactam conservatam in caelis. Ergo dissoluta carne homo habet
              mansionem quae in caelis fuerit ei conservata.</p>
            <p xml:id="ta-l4d45q1-d1e206">Praeterea, Philip. 1, 23, dicit apostolus: <quote xml:id="ta-l4d45q1-Qd1e208">cupio dissolvi, et esse cum
                Christo</quote>: ex quo sic arguit Gregorius in 4 Dialog.: <quote xml:id="ta-l4d45q1-Qd1e211">qui ergo Christum
                in caelo esse non dubitat, nec Pauli animam esse in caelo negat</quote>. Sed non est
              negandum Christum esse in caelo, cum sit articulus fidei. Ergo nec dubitandum est
              animas sanctorum ad caelos ferri. Quod etiam aliquae ad Infernum descendant post
              mortem statim, patet Luc. 16: <quote xml:id="ta-l4d45q1-Qd1e214">mortuus est dives, et sepultus est in
                Inferno</quote>.</p>

          </div>
          <div xml:id="ta-l4d45q1-Dd1e219">
            <head xml:id="ta-l4d45q1-Hd1e221">Quaestiuncula 3</head>
            <p xml:id="ta-l4d45q1-d1e224">Ulterius. Videtur quod animae in Paradiso vel in Inferno existentes egredi non
              valeant. Augustinus enim dicit in Lib. de cura pro mortuis gerenda: <quote xml:id="ta-l4d45q1-Qd1e226">si rebus
                viventium interessent animae mortuorum, ut de aliis taceam, meipsum pia mater nulla
                nocte desereret, quae terra marique secuta est ut mecum viveret</quote>; et ex hoc
              concludit quod animae defunctorum rebus viventium non intersint. Sed interesse
              possent, si de suis receptaculis exirent. Ergo de suis receptaculis non exeunt.</p>
            <p xml:id="ta-l4d45q1-d1e230">Praeterea, in Psalm. 26, 4, dicitur: <quote xml:id="ta-l4d45q1-Qd1e232">ut habitem in domo domini omnibus diebus
                vitae meae</quote>; et Job 7, 9: <quote xml:id="ta-l4d45q1-Qd1e235">qui descendit ad Inferos, non
                ascendet</quote>. Ergo tam boni quam mali a suis receptaculis non exeunt.</p>
            <p xml:id="ta-l4d45q1-d1e239">Praeterea, receptacula, ut est dictum, animabus post mortem dantur in praemium vel in
              poenam. Sed post mortem neque praemia sanctorum minuuntur, neque poenae damnatorum.
              Ergo non exeunt de suis receptaculis.</p>
            <p xml:id="ta-l4d45q1-d1e242">Sed contra est quod dicit Hieronymus contra Vigilantium sic eum alloquens: <quote xml:id="ta-l4d45q1-Qd1e244">ais
                enim vel in sinu Abrahae, vel in loco refrigerii, vel subter aram Dei animas
                apostolorum et martyrum consedisse, nec posse suis tumulis, cum voluerint, adesse
                praesentes; et ita tu Deo leges ponis, tu apostolis vincula injicies, ut usque ad
                diem judicii teneantur custodia, nec sint cum domino suo, de quibus scriptum
                est</quote> Apoc. cap. 14, 4: <quote xml:id="ta-l4d45q1-Qd1e247">sequuntur agnum quocumque ierit</quote>. Sed
              agnus ubique est. Ergo et hi qui cum agno sunt, ubique esse credendi sunt. Ridiculum
              ergo est dicere, quod animae mortuorum a suis receptaculis non recedant.</p>
            <p xml:id="ta-l4d45q1-d1e252">Praeterea, Hieronymus ibidem arguit sic: <quote xml:id="ta-l4d45q1-Qd1e254">cum Diabolus et Daemones toto
                vagentur orbe, et celeritate nimia ubique praesentes sint; martyres post effusionem
                sanguinis ara operientur inclusi, et inde exire non poterunt?</quote> Ex quo potest
              concludi non solum de bonis, sed etiam de malis, quod sua receptacula interdum exeant,
              cum non habeant majorem damnationem quam Daemones, qui ubique discurrunt.</p>
            <p xml:id="ta-l4d45q1-d1e258">Praeterea, idem probari potest per Gregorium in 4 Dialog., ubi narrat de multis
              mortuis quod viventibus apparuerunt.</p>
          </div>
          <div xml:id="ta-l4d45q1-Dd1e263">
            <head xml:id="ta-l4d45q1-Hd1e265">Quaestiuncula 1</head>
            <p xml:id="ta-l4d45q1-d1e268">Respondeo dicendum ad primam quaestionem, quod quamvis substantiae spirituales
              secundum esse suum a corpore non dependeant, corporalia tamen a Deo mediantibus
              spiritualibus gubernantur, ut dicit Augustinus in 3 de Trinit., et Gregorius in 4
              Dialog.; et ideo est quaedam convenientia substantiarum spiritualium ad corporales
              substantias per congruentiam quamdam, ut scilicet dignioribus substantiis digniora
              corpora adaptentur; unde etiam philosophi secundum ordinem mobilium posuerunt ordinem
              substantiarum separatarum. Quamvis autem animabus post mortem non assignentur aliqua
              corpora, quorum sint formae vel determinati motores; determinantur tamen eis quaedam
              corporalia loca per congruentiam quamdam secundum gradus dignitatis eorum, in quibus
              sunt quasi in loco, eo modo quo incorporalia in loco esse possunt, secundum quod magis
              accedent ad primam substantiam (cui locus superior per congruentiam deputatur)
              scilicet Deum, cujus sedem caelum Scriptura esse denuntiat; et ideo animas quae sunt
              in participatione perfecta divinitatis, in caelo esse ponimus; animas vero quae a
              participatione hujusmodi impediuntur, loco contrario dicimus deputari.</p>
            <p xml:id="ta-l4d45q1-d1e271">Ad primum ergo dicendum, quod incorporalia non sunt in loco modo aliquo noto nobis et
              consueto, secundum quod dicimus corpora proprie in loco esse; sunt tamen in loco modo
              substantiis spiritualibus convenienti, qui nobis plene manifestus esse non potest.</p>
            <p xml:id="ta-l4d45q1-d1e274">Ad secundum dicendum, quod duplex est convenientia vel similitudo. Una quae est per
              participationem ejusdem qualitatis, sicut calida ad invicem conveniunt; et talis
              convenientia incorporalium ad loca corporalia esse non potest. Alia per quamdam
              proportionalitatem, secundum quam in Scripturis metaphorae corporalium ad spiritualia
              transferuntur; ut quod dicitur Deus esse sol, quia est principium vitae spiritualis,
              sicut sol vitae corporalis; et secundum hanc convenientiam quaedam animae quibusdam
              locis magis conveniunt, sicut animae spiritualiter illuminatae cum corporibus
              luminosis; animae vero obtenebratae per culpam cum locis tenebrosis.</p>
            <p xml:id="ta-l4d45q1-d1e277">Ad tertium dicendum, quod anima separata directe nihil recipit a locis corporalibus
              per modum quo corpora recipiunt, quae conservantur a suis locis; sed ipsae animae ex
              hoc quod cognoscunt se talibus locis deputari, sibi gaudium ingerunt vel moerorem; et
              sic locus cedit eis in poenam vel in praemium.</p>

          </div>
          <div xml:id="ta-l4d45q1-Dd1e281">
            <head xml:id="ta-l4d45q1-Hd1e283">Quaestiuncula 2</head>
            <p xml:id="ta-l4d45q1-d1e286">Ad secundam quaestionem dicendum, quod sicut in corporibus est gravitas vel levitas,
              qua feruntur in locum suum, qui est finis motus ipsorum; ita etiam est in animabus
              meritum vel demeritum, quibus perveniunt animae ad praemium vel poenam, quae sunt
              fines actionum ipsarum; unde sicut corpus per gravitatem vel levitatem statim fertur
              in locum suum, nisi prohibeatur; ita statim animae, soluto vinculo carnis, per quod in
              statu viae detinebantur, praemium consequuntur vel poenam, nisi aliquid impediat;
              sicut interdum impedit consecutionem praemii veniale peccatum, quod prius purgari
              oportet, ex quo sequitur quod praemium differatur. Et quia locus deputatur animabus
              secundum congruentiam praemii vel poenae; statim ut anima a corpore absolvitur, vel in
              Infernum demergitur, vel ad caelum evolat, nisi impediatur aliquo reatu quo oportuit
              evolationem differri, ut prius anima purgetur. Et huic veritati auctoritates
              Scripturae canonicae manifeste attestantur, et documenta sanctorum patrum; unde
              contrarium pro haeresi est habendum, ut patet 4 Dial., et in Lib. de Eccl.
              dogmatibus.</p>
            <p xml:id="ta-l4d45q1-d1e289">Ad primum ergo dicendum, quod Glossa seipsam exponit; quod enim dicit: <quote xml:id="ta-l4d45q1-Qd1e291">nondum
                erunt ubi erunt sancti</quote> etc. statim exponit subdens; <quote xml:id="ta-l4d45q1-Qd1e294">idest, non
                habebunt geminam stolam quam habebunt sancti in resurrectione</quote>.</p>
            <p xml:id="ta-l4d45q1-d1e298">Ad secundum dicendum, quod inter illa abdita receptacula, de quibus Augustinus
              loquitur, etiam sunt computandi Infernus et Paradisus, in quibus animae aliquae ante
              resurrectionem continentur. Sed ideo distinguitur tempus ante resurrectionem et post,
              quia ante resurrectionem sunt ibi sine corpore, post autem erunt cum corpore; et quia
              in aliquibus receptaculis nunc sunt animae in quibus post resurrectionem non
              erunt.</p>
            <p xml:id="ta-l4d45q1-d1e301">Ad tertium dicendum, quod homines secundum corpora habent quamdam continuitatem ad
              invicem, quia secundum ea est verum quod dicitur Act. 17, quod <quote xml:id="ta-l4d45q1-Qd1e303">Deus ex uno
                fecit omne hominum genus</quote>. Sed animas singillatim finxit; unde non est tanta
              congruentia ut omnes homines simul glorificentur in anima, sicut quod simul
              glorificentur in corpore. Et praeterea gloria corporis non est ita essentialis sicut
              gloria animae; unde majus detrimentum esset sanctis si gloria animae differretur, quam
              de hoc quod gloria corporis differtur; nec posset hoc detrimentum gloriae recompensari
              per ampliationem gaudii singulorum de gaudio communi.</p>
            <p xml:id="ta-l4d45q1-d1e308">Ad quartum dicendum, quod eamdem objectionem Gregorius 4 Dial. proponit, et solvit.
                <quote xml:id="ta-l4d45q1-Qd1e310">Si</quote>, inquit, <quote xml:id="ta-l4d45q1-Qd1e313">nunc in caelo sunt animae sanctorum, quid est quod
                in die judicii pro justitiae suae retributione recipiunt?</quote> Et respondet:
                <quote xml:id="ta-l4d45q1-Qd1e316">hoc eis nimirum crescit in judicio, quod nunc animae sola sui gloria
                retributione laetantur; postmodum vero etiam corporum beatitudine perfruentur, ut in
                ipsa quoque gaudeant, in qua dolores pro domino cruciatusque pertulerunt</quote>. Et
              eodem modo dicendum est de damnatis.</p>

          </div>
          <div xml:id="ta-l4d45q1-Dd1e321">
            <head xml:id="ta-l4d45q1-Hd1e323">Quaestiuncula 3</head>
            <p xml:id="ta-l4d45q1-d1e326">Ad tertiam quaestionem dicendum, quod aliquem exire de Inferno vel Paradiso potest
              intelligi dupliciter. Uno modo ut simpliciter inde exeat, ut jam ejus locus non sit
              Paradisus vel Infernus; et sic nullus Inferno vel Paradiso finaliter deputatus inde
              exire potest, ut in sequenti dist., qu. 2, art. 3, dicetur. Alio modo potest
              intelligi, ut exeat inde ad tempus; et in hoc distinguendum est quid eis conveniat
              secundum legem naturae, et quid eis conveniat secundum ordinem divinae justitiae;
              quia, ut Augustinus dicit in Lib. de cura pro mortuis agenda, <quote xml:id="ta-l4d45q1-Qd1e328">alii sunt
                humanarum limites rerum, alia sunt divinarum signa virtutum; alia sunt quae
                naturaliter, alia quae mirabiliter fiunt</quote>. Secundum ergo naturalem cursum,
              animae separatae, receptaculis propriis deputatae, a conversatione viventium penitus
              segregantur. Non enim secundum cursum naturae homines in mortali carne viventes
              substantiis separatis immediate conjunguntur, cum omnis eorum cognitio a sensu
              oriatur; nec propter aliud a suis receptaculis eas exire conveniret, nisi ut rebus
              viventium interessent. Sed secundum dispositionem divinae providentiae aliquando
              animae separatae a suis receptaculis egressae conspectibus hominum praesentantur,
              sicut Augustinus in praedicto libro narrat de Felice martyre, qui civibus Nolanis
              visibiliter apparuit, cum a barbaris oppugnarentur. Et hoc etiam credi potest quod
              aliquando de damnatis contingat, quod ad eruditionem hominum et terrorem permittuntur
              viventibus apparere, aut etiam ad suffragia expetenda quantum ad illos qui in
              Purgatorio detinentur, ut per multa quae in 4 Dialog. narrantur, patet. Sed hoc
              interest inter sanctos et damnatos, quod sancti, cum voluerint, apparere possunt
              viventibus, non autem damnati. Sicut enim viventes sancti in carne per donum gratiae
              gratis datae accipiunt ut sanitates et signa perficiant, quae non nisi divina virtute
              mirabiliter fiunt (quae quidam signa ab aliis hoc dono carentibus perfici non
              possunt); ita etiam non est inconveniens ut ex virtute gloriae aliqua potestas
              animabus sanctorum detur, per quam possint mirabiliter apparere viventibus, cum
              volunt; quod alii non possunt, nisi interdum permissi.</p>
            <p xml:id="ta-l4d45q1-d1e332">Ad primum ergo dicendum, quod Augustinus, ut per sequentia patet, loquitur secundum
              communem cursum naturae; nec tamen sequitur quod etiam si mortui possunt aut volunt
              viventibus apparere, toties appareant quoties apparent in carne viventes; quia
              separati a carne vel omnino conformantur divinae voluntati, ita quod non liceat eis
              nisi quod secundum divinam dispositionem congruere intuentur; vel ita sunt poenis
              oppressi, ut de sua miseria magis doleant, quam curent aliis apparere.</p>
            <p xml:id="ta-l4d45q1-d1e335">Ad secundum dicendum, quod auctoritates illae loquuntur quantum ad hoc quod nullus de
              Paradiso vel Inferno egreditur simpliciter, et non quod non egrediatur ad tempus.</p>
            <p xml:id="ta-l4d45q1-d1e338">Ad tertium dicendum, quod, sicut ex dictis patet, dist. praec., art. ult., qu. 3, in
              corp., secundum hoc locus animae cedit in poenam vel praemium, quod anima afficiatur
              ex hoc quod tali loco deputatur vel gaudendo vel dolendo. Hoc autem gaudium sive hic
              dolor de hoc quod talibus locis deputatur, manet in anima etiam quando extra loca
              praedicta fuerit; sicut pontifici cum datur pro honore ut in cathedra sedeat in
              Ecclesia, non minuitur gloria quando a cathedra recedit; quia etiam si actu ibi non
              sedeat, locus tamen ille sibi deputatus est.</p>
            <p xml:id="ta-l4d45q1-d1e342">Ad ea etiam quae contra objiciuntur responderi oportet; ad quorum primum dicitur,
              quod Hieronymus loquitur de apostolis et martyribus secundum hoc quod eis accrescit ex
              potestate gloriae, et non secundum quod eis congruit ex debito naturae. Quod autem
              dicit eos ubique esse, non est intelligendum quod simul sint in pluribus locis aut
              ubique, sed quia esse possunt ubi volunt.</p>
            <p xml:id="ta-l4d45q1-d1e345">Ad secundum dicendum, quod non est simile de Daemonibus et Angelis et animabus
              sanctorum et damnatorum. Angeli enim boni et mali hoc officium sortiuntur ut hominibus
              praesint vel ad custodiam vel ad exercitium; quod de animabus hominum dici non potest.
              Sed tamen secundum potestatem gloriae animabus sanctorum hoc congruit quod possunt
              esse ubi voluerint; et hoc est quod Hieronymus intendit.</p>
            <p xml:id="ta-l4d45q1-d1e348">Ad tertium dicendum, quod quamvis aliquando animae sanctorum vel damnatorum
              praesentialiter adsint ubi apparent; non tamen credendum est hoc semper accidere.
              Aliquando enim hujusmodi apparitiones fiunt vel in dormiendo vel in vigilando
              operatione bonorum vel malorum spirituum ad instructionem vel destructionem viventium;
              sicut etiam vivi homines quandoque aliis apparent, et eis multa dicunt in somniis, cum
              tamen constet eos non esse praesentes, sicut Augustinus per multa exempla probat in
              libro de cura pro mortuis agenda.</p>
          </div>
        </div>
        <div xml:id="ta-l4d45q1-Dd1e353" type="articulus">
          <head xml:id="ta-l4d45q1-Hd1e355">Articulus 2</head>

          <head xml:id="ta-l4d45q1-Hd1e358" type="questionTitle">Utrum Limbus Inferni sit idem quod sinus Abrahae</head>

          <div xml:id="ta-l4d45q1-Dd1e361">
            <head xml:id="ta-l4d45q1-Hd1e363">Quaestiuncula 1</head>
            <p xml:id="ta-l4d45q1-d1e366">Ad secundum sic proceditur. Videtur quod Limbus Inferni non sit idem quod sinus
              Abrahae. Sicut enim dicit Augustinus, 12 super Genes. ad litteram: <quote xml:id="ta-l4d45q1-Qd1e368">nondum
                inveni Inferos alicubi in bono posuisse Scripturam</quote>. Sed sinus Abrahae in
              bono accipitur, ut ibidem subjungit Augustinus sic dicens: <quote xml:id="ta-l4d45q1-Qd1e371">non in bono
                accipiendum sinum Abrahae, et illam requiem quo ab Angelis pius pauper sublatus est,
                nescio utrum quisquam possit audire</quote>. Ergo sinus Abrahae non est idem quod
              Limbus Inferni.</p>
            <p xml:id="ta-l4d45q1-d1e375">Praeterea, in Inferno existentes non vident Deum. Sed in sinu Abrahae videtur Deus,
              ut patet per Augustinum, 9 Lib. Confess., qui loquens de Nebridio dicit:
                <quote xml:id="ta-l4d45q1-Qd1e377">quidquid illic est quod sinus Abraham vocatur, ibi Nebridius meus
                vivit</quote>; et infra: <quote xml:id="ta-l4d45q1-Qd1e380">jam non ponit aures ad os meum, sed spirituale os ad
                fontem tuum, et bibit quantum potest sapientiam pro aviditate sua sine fine
                felix</quote>. Ergo sinus Abrahae non est idem quod Limbus Inferni.</p>
            <p xml:id="ta-l4d45q1-d1e384">Praeterea, Ecclesia non orat pro aliquo ut ad Infernum deducatur. Orat autem ut
              Angeli animam defuncti in sinum Abrahae deferant. Ergo videtur quod sinus Abrahae non
              sit idem quod Limbus.</p>
            <p xml:id="ta-l4d45q1-d1e387">Sed contra, sinus Abrahae dicitur ubi mendicus Lazarus ductus est. Sed ductus est ad
              Infernum, ut dicit Glossa Job 30, super illud: <quote xml:id="ta-l4d45q1-Qd1e389">ubi constituta domus Dei
                viventis: Infernus domus erat omnium viventium ante adventum Christi</quote>. Ergo
              sinus Abrahae idem est quod Limbus.</p>
            <p xml:id="ta-l4d45q1-d1e394">Praeterea, Genes. 44, 29, dicit Jacob filiis suis: <quote xml:id="ta-l4d45q1-Qd1e396" ana="#gen44_29">deducetis canos meos cum
                dolore ad Inferos</quote>. Ergo Jacob sciebat in morte sua se ad Inferos
              transferendum; ergo et eadem ratione Abraham ad Inferos translatus fuit post mortem;
              et ita sinus Abrahae videtur esse aliqua pars Inferni.</p>

          </div>
          <div xml:id="ta-l4d45q1-Dd1e401">
            <head xml:id="ta-l4d45q1-Hd1e403">Quaestiuncula 2</head>
            <p xml:id="ta-l4d45q1-d1e406">Ulterius. Videtur quod Limbus Inferni sit idem quod Infernus damnatorum. Christus
              enim dicitur Infernum momordisse, non absorbuisse, quia aliquos extraxit inde, non
              autem omnes. Non autem diceretur momordisse Infernum, si illi quos liberavit, non
              fuissent pars multitudinis in Inferno contentae. Ergo cum illi quos liberavit, in
              Limbo Inferni continerentur, iidem continebantur in Limbo et Inferno; ergo Limbus est
              idem quod Infernus, vel pars Inferni.</p>
            <p xml:id="ta-l4d45q1-d1e409">Praeterea, Christus dicitur, in symbolo, descendisse ad Infernum. Sed non descendit
              nisi ad Limbum patrum. Ergo Limbus patrum est idem quod Infernus.</p>
            <p xml:id="ta-l4d45q1-d1e412">Praeterea, Job 27, dicitur: <quote xml:id="ta-l4d45q1-Qd1e414">in profundissimum Inferni descendent omnia
                mea</quote>. Sed Job, cum esset vir sanctus et justus, ad Limbum descendit. Ergo
              Limbus est idem quod profundissimum Inferni.</p>
            <p xml:id="ta-l4d45q1-d1e418">Sed contra, in Inferno nulla est redemptio. Sed a Limbo sancti fuerunt redempti. Ergo
              Limbus non est idem quod Infernus.</p>
            <p xml:id="ta-l4d45q1-d1e422">Praeterea, Augustinus dicit, 12 super Genes. ad litteram: <quote xml:id="ta-l4d45q1-Qd1e424">quomodo illam
                requiem quam Lazarus accepit, apud Inferos esse credamus, non video</quote>. Sed
              anima Lazari ad Limbum descendit. Ergo Limbus non est idem quod Infernus.</p>

          </div>
          <div xml:id="ta-l4d45q1-Dd1e429">
            <head xml:id="ta-l4d45q1-Hd1e431">Quaestiuncula 3</head>
            <p xml:id="ta-l4d45q1-d1e434">Ulterius. Videtur quod Limbus puerorum sit idem quod Limbus patrum. Poena enim debet
              respondere culpae. Sed pro eadem culpa detinebantur in Limbo patres et pueri, scilicet
              pro culpa originali. Ergo idem debet esse utrorumque locus poenae.</p>
            <p xml:id="ta-l4d45q1-d1e437">Praeterea, Augustinus dicit in Enchir.: <quote xml:id="ta-l4d45q1-Qd1e439">mitissima est poena puerorum qui cum
                solo originali decedunt</quote>. Sed nulla est mitior poena ea quam sancti patres
              habebant. Ergo idem est locus poenae utrorumque.</p>
            <p xml:id="ta-l4d45q1-d1e443">Sed contra, sicut actuali peccato debetur poena temporalis in Purgatorio, et aeterna
              in Inferno; ita et originali peccato debebatur poena temporalis in Limbo patrum, et
              aeterna in Limbo puerorum. Si ergo Infernus et Purgatorium non sunt idem, videtur quod
              nec Limbus puerorum et Limbus patrum sint idem. Utrum autem Infernus et Purgatorii
              locus sint idem, quaesitum est supra, dist. 21, qu. 1, art. 1, quaestiunc. 2, in
              corp.</p>
          </div>
          <div xml:id="ta-l4d45q1-Dd1e448">
            <head xml:id="ta-l4d45q1-Hd1e450">Quaestiuncula 1</head>
            <p xml:id="ta-l4d45q1-d1e453">Respondeo dicendum ad primam quaestionem, quod animae hominum post mortem ad quietem
              pervenire non possunt nisi merito fidei: quia <quote xml:id="ta-l4d45q1-Qd1e455" ana="#hebr11_6">accedentem ad Deum oportet
                credere</quote>: Hebr. 11, 6. Primum autem exemplum credendi hominibus in Abraham
              datur, qui primus se a coetu infidelium segregavit, et speciale signum fidei accepit;
              et ideo requies illa quae hominibus post mortem datur, sinus Abrahae dicitur, ut patet
              per Augustinum, 11 super Genes. ad litteram. Sed animae sanctorum post mortem non omni
              tempore eamdem quietem habuerunt: quia post Christi adventum habent plenam quietem,
              divina visione perfruentes; sed ante Christi adventum habebant quidem quietem per
              immunitatem poenae, sed non habebant quietem desiderii per consecutionem finis. Et
              ideo status sanctorum ante Christi adventum potest considerari et secundum id quod
              habebat de requie, et sic dicitur sinus Abrahae; potest etiam considerari quantum ad
              id quod eis de requie deerat; et sic dicitur Limbus Inferni. Limbus ergo Inferni et
              sinus Abrahae fuerunt ante Christi adventum unum per accidens, et non per se; et ideo
              nihil prohibet post Christi adventum esse sinum Abrahae omnino diversum a Limbo: quia
              ea quae sunt unum per accidens, separari contingit.</p>
            <p xml:id="ta-l4d45q1-d1e459">Ad primum ergo dicendum, quod quantum ad id quod habebat de bono status sanctorum
              patrum, sinus Abrahae dicebatur; sed quantum ad id quod habebat de defectu, dicebatur
              Infernus; et sic nec sinus Abrahae in malum accipitur, nec Infernus in bonum; quamvis
              quodammodo sint unum.</p>
            <p xml:id="ta-l4d45q1-d1e462">Ad secundum dicendum, quod sicut requies sanctorum patrum ante Christi adventum
              dicebatur sinus Abrahae, ita et post Christi adventum, sed diversimode: quia enim ante
              Christi adventum sanctorum requies habebat defectum requiei adjunctum, dicebatur idem
              Infernus et sinus Abrahae, unde ibi non videbatur Deus; sed quia post Christi adventum
              sanctorum requies est completa, cum Deum videant, talis requies dicitur sinus Abrahae,
              et nullo modo Infernus; et ad hunc sinum Abrahae Ecclesia orat fideles perduci.</p>
            <p xml:id="ta-l4d45q1-d1e465">Unde patet responsio ad tertium; et sic est intelligenda quaedam Glossa quae habetur
              Lucae 16, super illud: <quote xml:id="ta-l4d45q1-Qd1e467">factum est ut moreretur mendicus</quote> etc., quae sic
              dicit: <quote xml:id="ta-l4d45q1-Qd1e470">sinus Abrahae est requies beatorum pauperum, quorum est regnum
                caelorum</quote>.</p>

          </div>
          <div xml:id="ta-l4d45q1-Dd1e475">
            <head xml:id="ta-l4d45q1-Hd1e477">Quaestiuncula 2</head>
            <p xml:id="ta-l4d45q1-d1e480">Ad secundam quaestionem dicendum, quod receptacula animarum post mortem dupliciter
              distingui possunt; aut secundum situm, aut secundum locorum qualitatem, prout scilicet
              in aliquibus locis poenas vel praemia recipiunt animae. Si ergo consideretur Limbus
              patrum et Infernus secundum locorum qualitatem praedictam, sic non est dubium quod
              distinguuntur: tum quia in Inferno est poena sensibilis, quae in Limbo patrum non
              erat: tum etiam quia in Inferno est poena aeterna; sed in Limbo patrum detinebantur
              sancti temporaliter tantum. Sed si considerentur quantum ad situm loci; sic probabile
              est quod idem locus, vel quasi continuus, sit Infernus et Limbus; ita tamen quod
              quaedam superior pars Inferni Limbus patrum dicatur. Existentes enim in Inferno,
              secundum diversitatem culpae diversam sortiuntur et poenam; et ideo secundum quod
              gravioribus peccatis etiam irretiuntur damnati, secundum hoc obscuriorem et
              profundiorem locum obtinent in Inferno; unde sancti patres, in quibus minimum erat de
              ratione culpae, supremum et minus tenebrosum locum habuerunt omnibus puniendis.</p>
            <p xml:id="ta-l4d45q1-d1e483">Ad primum ergo dicendum, quod secundum hoc quod Infernus et Limbus sunt idem quantum
              ad situm, dicitur Christus Infernum momordisse, et in Infernum descendisse, quando
              patres a Limbo eripuit suo descensu.</p>
            <p xml:id="ta-l4d45q1-d1e486">Et per hoc patet solutio ad secundum.</p>
            <p xml:id="ta-l4d45q1-d1e489">Ad tertium dicendum, quod Job non descendit ad Infernum damnatorum, sed in Limbum
              patrum; qui quidem dicitur profundissimus locus, non quidem respectu locorum
              poenalium, sed in comparatione ad alia loca, quia sub eodem includitur omnis locus
              poenarum. Vel dicendum, sicut Augustinus solvit, 12 super Genes. ad litteram, de Jacob
              sic dicens: <quote xml:id="ta-l4d45q1-Qd1e491">illud quod Jacob dicit ad filios suos: deducetis senectutem meam
                cum tristitia ad Inferos: videtur hoc magis timuisse, ne nimia tristitia sic
                perturbaretur, ne ad requiem beatorum iret, sed ad Inferos peccatorum</quote>. Et
              similiter potest exponi verbum Job eadem ratione, ut sit verbum magis timentis quam
              asserentis.</p>

          </div>
          <div xml:id="ta-l4d45q1-Dd1e496">
            <head xml:id="ta-l4d45q1-Hd1e498">Quaestiuncula 3</head>
            <p xml:id="ta-l4d45q1-d1e501">Ad tertiam quaestionem dicendum, quod Limbus patrum et Limbus puerorum absque dubio
              differunt secundum qualitatem praemii vel poenae: pueris enim non adest spes beatae
              vitae quae patribus in Limbo aderat, in quibus etiam lumen fidei et gratiae
              refulgebat. Sed quantum ad situm, probabiliter creditur utrorumque idem locus fuisse;
              nisi quod requies beatorum adhuc erat in superiori loco quam Limbus puerorum, sicut de
              Limbo et Inferno dictum est.</p>
            <p xml:id="ta-l4d45q1-d1e504">Ad primum ergo dicendum, quod ad culpam originalem non eodem modo se habebant patres
              et pueri. In patribus enim originalis culpa expiata erat, secundum quod erat infectiva
              personae: remanebat tamen impedimentum ex parte naturae, pro qua nondum fuerat
              plenarie satisfactum. Sed in pueris est impedimentum et ex parte personae et ex parte
              naturae; et ideo pueris et patribus diversa receptacula assignantur.</p>
            <p xml:id="ta-l4d45q1-d1e507">Ad secundum dicendum, quod Augustinus loquitur de poenis quae debentur alicui ratione
              personae suae, inter quos mitissimam poenam habent qui solo originali peccato
              gravantur: sed adhuc est mitior poena eorum quos non impedit a perceptione gloriae
              defectus personae, sed solus defectus naturae, ut ipsa dilatio gloriae quaedam poena
              dicatur.</p>
          </div>
        </div>
        <div xml:id="ta-l4d45q1-Dd1e512" type="articulus">
          <head xml:id="ta-l4d45q1-Hd1e514">Articulus 3</head>

          <head xml:id="ta-l4d45q1-Hd1e517" type="questionTitle">Utrum debeant tot receptacula distingui</head>

          <p xml:id="ta-l4d45q1-d1e520">Ad tertium sic proceditur. Videtur quod non debeant tot receptacula distingui. Sicut
            enim receptacula debentur animabus post mortem pro peccato, ita et pro merito. Sed
            ratione meriti non debetur nisi unum tantum receptaculum, scilicet Paradisus. Ergo nec
            ratione peccatorum debetur nisi unum receptaculum.</p>
          <p xml:id="ta-l4d45q1-d1e523">Praeterea, receptacula assignantur animabus post mortem ratione meritorum vel
            demeritorum. Sed non est locus in quo merentur vel demerentur. Ergo unum tantum
            receptaculum debet eis assignari post mortem.</p>
          <p xml:id="ta-l4d45q1-d1e526">Praeterea, loca poenalia debent respondere ipsis culpis. Sed non sunt nisi tria genera
            culparum; scilicet originalis, venialis, et mortalis. Ergo non debent esse nisi tria
            receptacula poenalia.</p>
          <p xml:id="ta-l4d45q1-d1e530">Sed contra, videtur quod debeant esse multo plura quam assignentur. Aer enim iste
            caliginosus est Daemonum carcer, ut patet 2 Petr. 3; nec tamen computatur inter quinque
            receptacula, quae a quibusdam assignantur. Ergo sunt plura receptacula quam quinque.</p>
          <p xml:id="ta-l4d45q1-d1e533">Praeterea, alius est Paradisus terrestris, et alius Paradisus caelestis. Sed quidam
            post statum hujus vitae ad Paradisum terrestrem sunt translati, sicut de Enoch et Elia
            dicitur. Cum ergo Paradisus terrestris inter quinque receptacula non computetur, videtur
            quod sint plura quam quinque.</p>
          <p xml:id="ta-l4d45q1-d1e536">Praeterea, cuilibet statui peccantium debet aliquis locus poenalis respondere. Sed si
            ponatur aliquis in originali peccato decedere cum solo veniali peccato, nullum
            receptaculorum assignatorum ei competet; constat enim quod in Paradiso non esset, cum
            gratia careret; sed eadem ratione nec in Limbo patrum; similiter nec in Limbo puerorum,
            cum in Limbo puerorum non sit poena sensibilis, quae tali debetur ratione venialis
            peccati; similiter nec in Purgatorio, quia ibi non est nisi poena temporalis, huic autem
            debetur poena perpetua; similiter nec in Inferno damnatorum, quia mortali peccato caret.
            Ergo oportet ponere sextum receptaculum.</p>
          <p xml:id="ta-l4d45q1-d1e539">Praeterea, diversae sunt quantitates praemiorum et poenarum secundum differentias
            culparum et meritorum. Sed infiniti sunt gradus culparum et meritorum. Ergo infinita
            debent distingui receptacula, in quibus puniantur vel praemientur post mortem.</p>
          <p xml:id="ta-l4d45q1-d1e542">Praeterea, animae quandoque puniuntur in locis in quibus peccaverunt, ut per Gregorium
            patet in 4 Dialog. Sed peccaverunt in loco in quo nos habitamus. Ergo hic locus debet
            computari inter receptacula; et praecipue cum aliqui in hoc mundo pro peccatis suis
            puniantur, ut supra, dist. 15, dixit Magister.</p>
          <p xml:id="ta-l4d45q1-d1e545">Praeterea, sicut aliqui in gratia decedentes habent aliqua pro quibus sunt digni poena;
            ita aliqui in peccato mortali decedentes habent aliqua bona, pro quibus essent digni
            praemio. Sed decedentibus in gratia cum peccatis venialibus assignatur aliquod
            receptaculum, in quo puniuntur antequam praemia consequantur, scilicet Purgatorium. Ergo
            et eadem ratione e contrario debet esse de illis qui in mortali peccato decedunt cum
            bonis operibus aliquibus.</p>
          <p xml:id="ta-l4d45q1-d1e549">Praeterea, sicut patres retardabantur a plena gloria animae ante Christi adventum, ita
            et nunc a gloria corporis. Ergo sicut distinguitur receptaculum sanctorum ante Christi
            adventum ab eo in quo nunc recipiuntur, ita debet receptaculum nunc distingui ab eo in
            quo recipientur post resurrectionem.</p>
          <p xml:id="ta-l4d45q1-d1e552">Respondeo dicendum, quod receptacula animarum distinguuntur secundum diversos status
            earum. Anima autem conjuncta mortali corpori habet statum merendi; sed exuta corpore est
            in statu recipiendi pro meritis bonum vel malum. Ergo post mortem vel est in statu
            recipientis finale praemium, vel est in statu quo impeditur ab illo. Si autem est in
            statu recipientis finalem retributionem, hoc est dupliciter: vel quantum ad bonum, et
            sic est Paradisus; vel quantum ad malum; et sic ratione actualis culpae est Infernus,
            ratione autem originalis est Limbus puerorum. Si autem est in statu quo impeditur a
            finali retributione consequenda; vel hoc est propter defectum personae; et sic est
            Purgatorium, in quo detinentur animae, ne statim praemium consequantur propter peccata
            quae commiserunt; vel propter defectum naturae, et sic est Limbus patrum, in quo
            detinebantur patres a consecutione gloriae propter reatum humanae naturae, qui nondum
            poterat expiari.</p>
          <p xml:id="ta-l4d45q1-d1e555">Ad primum ergo dicendum, quod bonum contingit uno modo, sed malum multifarie, sicut
            patet per Dionysium 4 cap. de Div. Nom. et per philosophum in 2 Ethic.; et propter hoc
            non est inconveniens si locus retributionis est unus, loca vero poenarum sunt plura.</p>
          <p xml:id="ta-l4d45q1-d1e558">Ad secundum dicendum, quod status merendi vel demerendi est unus status, cum ejusdem
            sit posse mereri et demereri; et ideo convenienter debetur omnibus unus locus. Sed eorum
            qui recipiunt pro meritis, sunt status diversi; et ideo non est simile.</p>
          <p xml:id="ta-l4d45q1-d1e561">Ad tertium dicendum, quod pro culpa originali potest aliquis puniri dupliciter, ut ex
            dictis patet, vel ratione personae, vel ratione naturae tantum; et ideo illi culpae
            respondet duplex Limbus.</p>
          <p xml:id="ta-l4d45q1-d1e564">Ad quartum dicendum, quod aer iste caliginosus non assignatur Daemonibus quasi locus in
            quo recipiant retributionem pro meritis, sed quasi competens officio eorum, inquantum
            deputantur nobis ad exercitium; et ideo inter receptacula de quibus nunc agitur, non
            computatur; primo enim deputatur eis ignis Inferni, ut patet Matth. 25.</p>
          <p xml:id="ta-l4d45q1-d1e568">Ad quintum dicendum, quod Paradisus terrestris pertinet magis ad statum viatoris quam
            ad statum recipientis pro meritis; et ideo inter receptacula de quibus nunc agitur, non
            computatur.</p>
          <p xml:id="ta-l4d45q1-d1e571">Ad sextum dicendum, quod illa positio est impossibilis, ut in dist. 2 dictum est; si
            tamen esset possibilis, talis in Inferno puniretur in aeternum. Quod enim veniale
            peccatum in Purgatorio temporaliter puniatur, accidit ei inquantum gratiam habet
            adjunctam; unde si adjungatur mortali, quia est sine gratia, poena aeterna punietur in
            Inferno. Et quia iste qui cum originali peccato decedit, habet veniale sine gratia, non
            est inconveniens, si ponitur aeternaliter puniri.</p>
          <p xml:id="ta-l4d45q1-d1e574">Ad septimum dicendum, quod diversitas graduum in poenis vel praemiis non diversificat
            statum, secundum cujus diversitatem receptacula distinguuntur; et ideo ratio non
            sequitur.</p>
          <p xml:id="ta-l4d45q1-d1e577">Ad octavum dicendum, quod hoc quod animae separatae aliquando in loco nostrae
            habitationis puniuntur, non propter hoc est quod locus iste sit proprius locus poenarum;
            sed hoc fit ad nostram instructionem, ut earum poenas videntes retrahamur a culpis. Quod
            autem animae existentes in carne hic puniuntur pro peccatis, non pertinet ad propositum:
            quia talis poena non trahit hominem extra statum merentis vel demerentis. Nunc autem
            agimus de receptaculis quae debentur animae post statum meriti vel demeriti.</p>
          <p xml:id="ta-l4d45q1-d1e580">Ad nonum dicendum, quod malum non potest esse pure absque omni commixtione boni, sicut
            bonum summum est absque omni commixtione mali; et ideo illi qui ad beatitudinem, quae
            summum bonum est, transferendi sunt, debent esse ab omni malo purgati; et propter hoc
            oportet esse locum in quo tales purgentur, si hinc non omnino purgati exeant. Sed illi
            qui in Infernum detrudentur, non erunt immunes ab omni bono; et ideo non est simile:
            quia in Inferno existentes praemium bonorum suorum recipere possunt inquantum bona
            praeterita eis valent ad mitigationem poenae.</p>
          <p xml:id="ta-l4d45q1-d1e583">Ad decimum dicendum, quod in gloria animae consistit praemium essentiale; sed gloria
            corporis, cum redundet ex anima, tota consistit in anima quasi originaliter; et ideo
            carentia gloriae animae diversificat statum, non autem carentia gloriae corporis; et
            propter hoc etiam idem locus, scilicet caelum Empyreum, debetur animabus sanctis exutis
            a corpore, et conjunctis corporibus gloriosis; non autem idem locus debetur animabus
            patrum ante perceptionem gloriae animae, et post perceptionem ipsius.</p>
        </div>
      </div>
    </body>
  </text>
</TEI>