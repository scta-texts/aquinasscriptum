<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 5, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 5, Quaestio 1</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d5q1">
        <head xml:id="ta-l1d5q1-Hd1e89">Quaestio 1</head>
        <div xml:id="ta-l1d5q1-Dd1e92">
          <head xml:id="ta-l1d5q1-Hd1e94">Prooemium</head>
          <p xml:id="ta-l1d5q1-d1e97">Hic ponit <name ref="#Lombard">Magister</name> quaestionem de nominibus significantibus
            essentiam in abstracto, utrum aliquod eorum possit se habere ad generationem ut
            subjectum vel terminus: et circa hoc tria facit. Primo movet quaestionem; secundo
            determinat eam, ibi: <quote xml:id="ta-l1d5q1-Qd1e102">ad quod Catholicis tractatoribus consentientes
              dicimus</quote>; tertio determinationem confirmat, ibi: <quote xml:id="ta-l1d5q1-Qd1e105">ideo non est dicendum,
              quod pater genuit divinam essentiam</quote>; et haec dividitur in duas partes. In
            prima ostendit quod divina essentia non habet se ad generationem sicut terminus, ut
            dicatur generata; in secunda quod non se habet ad ipsam sicut subjectum, ut dicatur
            generans, ibi: <quote xml:id="ta-l1d5q1-Qd1e108">ita etiam non est dicendum, quod divina essentia genuit
              filium</quote>. Prima in duas: in prima inducit probationem; in secunda excludit
            contrarietatem, ibi: <quote xml:id="ta-l1d5q1-Qd1e111">huic autem videtur contrarium quod Augustinus ait</quote>.
            Primum ostendit tripliciter: uno modo sic. Quia omne quod in divinis generat aliquid,
            relative dicitur ad illud, et e converso. Si igitur pater generat divinam essentiam,
            essentia dicitur relative ad patrem, et ita non significaret substantiam secundum
            Augustinum. Secundo sic. Pater est divina essentia. Si igitur pater generaret divinam
            essentiam, pater generaret illud quod ipse est, quod non potest esse, secundum
            Augustinum, ibi: <quote xml:id="ta-l1d5q1-Qd1e115">item cum Deus pater sit divina essentia, si ejus esset genitor,
              esset utique genitor ejus rei quae ipse est</quote>. Tertio sic. Pater habet esse per
            divinam essentiam. Si igitur pater generaret divinam essentiam, pater haberet esse per
            id quod est generatum ab ipso: cujus contrarium videtur magis; et hoc ibi: <quote xml:id="ta-l1d5q1-Qd1e118">item
              si pater est genitor essentiae divinae, cum ipse essentia divina sit, et Deus sit; eo
              quod generat, et est et Deus est. Ita etiam non est dicendum</quote>. Hic probat aliam
            partem quaestionis, scilicet quod essentia non sit suppositum generationis; et hoc
            dupliciter: scilicet quod neque essentia generet essentiam neque generet filium, et
            dividitur in duas: primo ponit probationes utriusque; in secunda inducit contrarietatem,
            ibi: <quote xml:id="ta-l1d5q1-Qd1e121">praedictis autem videtur contrarium esse quod dicit Augustinus</quote>. Haec
            dividitur in duas: primo inducit contrarietates ostendentes quod essentia generat
            essentiam; in secunda ostendit quod essentia generet filium, ibi: <quote xml:id="ta-l1d5q1-Qd1e124">dicitur quoque,
              et frequenter in Scriptura legitur, patrem de sua substantia genuisse filium</quote>.
            Circa primum duo facit. Primo objicit per auctoritates Augustini, secundo per
            auctoritates Hilarii, ibi: <quote xml:id="ta-l1d5q1-Qd1e127">huic vero id etiam contrarium videtur quod Hilarius
              ait</quote>. Utraque dividitur in objectionem et solutionem. Similiter etiam sequens
            pars dividitur in objectionem et solutionem. Ad intelligentiam hujus partis de tribus
            quaeritur: primo utrum essentia se habeat ad generationem sicut generans. Secundo utrum
            se habeat sicut de quo est generatio. Tertio utrum se habeat sicut id quod est terminus
            generationis. Circa primum duo quaeruntur: 1 utrum essentia generet; 2 dato quod non,
            utrum similiter sit in omnibus aliis essentialibus nominibus.</p>
        </div>
        <div xml:id="ta-l1d5q1-Dd1e132" type="articulus">
          <head xml:id="ta-l1d5q1-Hd1e134">Articulus 1</head>

          <head xml:id="ta-l1d5q1-Hd1e137" type="question-title">Utrum essentia generet</head>

          <p xml:id="ta-l1d5q1-d1e140">Ad primum sic proceditur. Videtur quod essentia generet. Major enim est oppositio
            affirmationis et negationis, quam relationis. Sed oppositio relationis facit in divinis
            ut una persona non sit alia. Ergo fortius faciet hoc contradictio. Sed persona patris
            est generans. Si igitur essentia non generet, pater non erit essentia; quod est
            impossibile.</p>
          <p xml:id="ta-l1d5q1-d1e143">Praeterea, quidquid praedicatur de aliquo potest supponere illud. Sed essentia
            praedicatur de patre et vere. Ergo potest supponere pro patre, et ita potest recipere
            praedicationem patris. Ergo potest concedi quod essentia generet.</p>
          <p xml:id="ta-l1d5q1-d1e146">Item, si essentia est pater, ergo est pater filii. Sed relativa dicuntur ad
            convertentiam. Ergo et filius erit filius essentiae. Ergo essentia generat.</p>
          <p xml:id="ta-l1d5q1-d1e150">Item, essentia est res generans. Sed res generans est generans. Ergo essentia est
            generans.</p>
          <p xml:id="ta-l1d5q1-d1e153">Item, sicut se habet essentia ad personam, ita persona ad essentiam. Sed de persona
            praedicantur attributa essentiae, sicut potentia, bonitas, et cetera. Ergo et de
            essentia proprietates personae. Ergo potest dici, quod essentia est generans.</p>
          <p xml:id="ta-l1d5q1-d1e156">Contrarium ostenditur per rationes Magistri.</p>
          <p xml:id="ta-l1d5q1-d1e159">Respondeo dicendum, quod in creaturis actus sunt suppositorum; et essentia non agit,
            sed est principium actus in supposito: non enim humanitas generat, sed Socrates virtute
            suae naturae. In creaturis autem essentia realiter differt a supposito; et ideo nullus
            actus proprie de essentia praedicatur nisi causaliter. In divinis autem essentia
            realiter non differt a supposito, sed solum ratione, sive quantum ad modum significandi:
            quia suppositum est distinctum, et essentia est communis. Et ideo in divinis quaecumque
            praedicantur de supposito non secundum modum quo differt ab essentia, praedicantur etiam
            de essentia: dicimus enim, quod essentia creat et gubernat et hujusmodi. Sed actus qui
            dicitur de supposito secundum modum secundum quem differt ab essentia, non potest de
            essentia praedicari; et hujusmodi est actus generandi, qui praedicatur de supposito
            patris, secundum quod distinctum est a supposito filii: unde non est concedendum quod
            essentia generet, sed quod pater generat virtute essentiae, vel naturae. Unde etiam
            dicit Damascenus, quod generatio est opus divinae naturae existens.</p>
          <p xml:id="ta-l1d5q1-d1e162">Ad primum ergo dicendum, quod affirmatio et negatio dicuntur maxime opponi, quia in eis
            non importatur aliqua convenientia: in privative enim oppositis importatur convenientia
            quantum ad subjectum, quia nata sunt fieri circa idem; in contrariis autem relativis
            etiam quantum ad genus, quia scilicet sunt in eodem genere. Unde in utraque oppositione
            utrumque extremorum significatur per modum entis et naturae cujusdam. Illud autem in quo
            invenitur aliquid non permixtum contrario, est maximum et primum in genere illo, et
            causa omnium aliorum; et ideo oppositio affirmationis et negationis, cui non admiscetur
            aliqua convenientia, est prima et maxima oppositio, et causa omnis oppositionis et
            distinctionis; et ideo oportet quod in qualibet alia oppositione includatur affirmatio
            et negatio, sicut primum in posteriori. Unde plura requiruntur ad alias oppositiones
            quam ad oppositionem contradictionis, quia se habent ex additione ad ipsam. Unde non
            oportet quod, si contrarietas non inveniatur nisi in diversis realiter, quod affirmatio
            et negatio inveniatur in diversis realiter; immo sufficit etiam distinctio rationis ad
            affirmationem et negationem, cum quaelibet distinctio, ut dictum est, includat
            affirmationem et negationem: et talis distinctio, scilicet rationis, est inter essentiam
            et personam. Sed opposita relative aliquando requirunt diversitatem vel distinctionem
            realem; et talia sunt quae divinas personas distinguunt: aliquando autem distinctionem
            rationis tantum; ut cum dicitur idem eidem idem: et hoc melius dicetur in tractatu de
            relationibus, dist. 26, quaest. 2, art. 1.</p>
          <p xml:id="ta-l1d5q1-d1e165">Ad secundum dicendum, quod essentia non praedicatur de supposito ratione modi
            significandi in utroque, sed ratione indifferentiae secundum rem propter simplicitatem
            divinae naturae, et ideo non oportet quod supponat patrem.</p>
          <p xml:id="ta-l1d5q1-d1e169">Ad tertium dicendum, quod cum dicitur essentia est pater, est duplex locutio ex eo quod
            ly pater potest teneri quasi adjective, ut ponat formam suam circa essentiam; et sic
            falsa est, quia proprietates non determinant essentiam: vel potest sumi substantive, et
            tunc supponit pater in praedicato pro persona patris; et sic vera est, nec oportet quod
            fiat hoc modo conversio: ergo filius est filius essentiae; sed, ergo filius est filius
            patris, qui est essentia.</p>
          <p xml:id="ta-l1d5q1-d1e172">Ad quartum dicendum, quod cum dicitur, essentia est res generans, ly res potest
            supponere essentiam, vel personam. Si essentiam, sic falsa est, quia sic adjectivum
            poneret formam suam circa essentiam; si personam, sic vera est; et tunc non sequitur:
            ergo essentia est generans, quia tunc non circa idem ponetur forma adjectivi.</p>
          <p xml:id="ta-l1d5q1-d1e175">Ad quintum dicendum, quod cum essentia et persona differant in modo significandi, illud
            quod praedicatur de persona ratione modi significandi secundum quod ab essentia
            distinguitur, non praedicatur de essentia, ut generans et generatum: alias similiter
            etiam est ex parte essentiae; illud enim quod praedicatur de essentia ratione modi
            significandi quo differt a supposito distincto, non praedicatur de supposito; sicut
            essentia est communis tribus, tamen non potest dici hoc de aliqua personarum.</p>
        </div>
        <div xml:id="ta-l1d5q1-Dd1e179" type="articulus">
          <head xml:id="ta-l1d5q1-Hd1e181">Articulus 2</head>

          <head xml:id="ta-l1d5q1-Hd1e184" type="question-title">Utrum actus generandi praedicetur de aliquo nominum
            essentialium</head>

          <p xml:id="ta-l1d5q1-d1e187">Ad secundum sic proceditur. Videtur quod actus generandi de nullo nominum essentialium
            praedicetur. Sicut enim tres personae sunt una essentia, ita etiam sunt unus Deus. Sed,
            secundum rationem Magistri, non potest dici essentia generare, ne notetur essentiae
            distinctio. Ergo similiter non potest dici, Deus generat, ne sequatur deorum
            pluralitas.</p>
          <p xml:id="ta-l1d5q1-d1e190">Item, persona et hypostasis et substantia non dicuntur relative. Sed, secundum
            Magistrum, ideo essentia non potest dici generare, quia relative non dicitur. Ergo
            similiter nec persona vel hypostasis.</p>
          <p xml:id="ta-l1d5q1-d1e193">Item, ista nomina, natura, bonitas et hujusmodi, sunt aequalis abstractionis sicut
            essentia. Si igitur essentia propter modum significandi in abstracto non potest
            generare, ergo videtur quod nec aliquod aliorum.</p>
          <p xml:id="ta-l1d5q1-d1e197">Contrarium ostenditur per multas auctoritates in littera.</p>
          <p xml:id="ta-l1d5q1-d1e200">Respondeo dicendum, quod sicut dictum est, art. praec. in corp., generare proprie
            convenit supposito inquantum distinctum; et ideo quanto magis appropinquat nomen ad
            suppositum distinctum, tanto verius potest praedicari de ipso actus generandi. Unde haec
            est propriissima, pater generat, quia imponitur nomen patris a proprietate distinguente.
            Et similiter potest dici, persona generat, quia nomen personae imponitur a proprietate
            communi, quae dicitur personalitas: et consequenter minus proprie dicitur, Deus generat;
            quia, quamvis claudat in se suppositum, non tamen suppositum distinctum; nec imponitur
            nomen a proprietate distinguente, sed ab essentia communi. In omnibus autem abstractis
            etiam est ordo: quia quaedam ordinem dicunt ad actum, sicut virtus, bonitas, lux, natura
            et hujusmodi: et quia actus sunt suppositorum, ideo in istis invenitur dictum, quod
            sapientia generat vel natura generat; tamen hujusmodi locutiones non sunt extendendae,
            sed pie intelligendae. Quaedam vero nomina sunt quae non dicunt ordinem ad operationem,
            sed tantum imponuntur secundum rationem nominis ab actu substandi, sicut substantia.
            Unde hoc nomen substantia adhuc accedit ad rationem suppositi, sed hoc nomen essentia
            removetur omnino a ratione suppositi: et ideo minime potest dici, quod essentia generet.
            Si tamen inveniretur, esset exponenda, essentia generat, idest pater, qui est
            essentia.</p>
          <p xml:id="ta-l1d5q1-d1e203">Ad primum ergo dicendum, quod hoc nomen Deus includit in se suppositum indeterminate,
            et ratione ejus a quo nomen imponitur, includit in se naturam: unde ratione modi
            significandi est quasi medium inter essentiam et personam distinctam: et ideo nec
            repugnat sibi modus essentiae ratione indeterminationis, nec modus distinctae personae
            ratione suppositi: et ideo potest dici, Deus generat, et, Deus est communis tribus
            personis.</p>
          <p xml:id="ta-l1d5q1-d1e206">Ad secundum dicendum, quod relativum in divinis multipliciter dicitur; propriissime
            enim relativum est quod secundum suum nomen ad aliud refertur, ut pater. Aliud autem
            dicitur relativum quod sequitur vel causat relationem, sicut generatio et generare.
            Aliud autem quod implicite claudit in se relationem, sicut Trinitas personas distinctas
            relatione; et hoc nomen persona includit in se relationem distinguentem. Aliud autem
            potest dici relativum, inquantum pro relatione ponitur, sicut Deus, et etiam quaedam
            nomina abstracta, cujus ratio dicta est, in corpore.</p>
          <p xml:id="ta-l1d5q1-d1e209">Ad tertium dicendum, quod majoris abstractionis est essentia quam bonitas vel
            sapientia: quia quamvis aequaliter abstrahant a supposito, tamen essentia super hoc
            abstrahit etiam ab actu; illa vero dicunt ordinem ad actum.</p>
        </div>

      </div>
    </body>
  </text>
</TEI>