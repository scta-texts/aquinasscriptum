<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber III, Distinctio 15, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber III, Distinctio 15, Quaestio 1</title>
          <date when="2016-03-12">March 12, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-12">March 12, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="55rb"/>
      </div>
    </front>
    <body>
      <div xml:id="ta-l3d15q1">
        <head xml:id="ta-l3d15q1-Hd1e97">Quaestio 1</head>
        <div xml:id="ta-l3d15q1-Dd1e100">


          <head xml:id="ta-l3d15q1-Hd1e102">Prooemium</head>
          <p xml:id="ta-l3d15q1-d1e105">Postquam <name ref="#Lombard">Magister</name> determinavit de his quae Christus cum
            natura humana assumpsit ad dignitatem pertinentia, hic determinat de his assumptis quae
            pertinent ad defectum; et dividitur in duas partes: primo determinat de defectibus quos
            Christus cum humana natura assumpsit; secundo determinat modum quo hujusmodi defectus in
            Christo fuerunt, dist. 16, ibi: <quote xml:id="ta-l3d15q1-Qd1e110">hic oritur quaestio ex praedictis ducens
              originem</quote>. Prima in duas: primo determinat veritatem, secundo excludit errorem,
            ibi: <quote xml:id="ta-l3d15q1-Qd1e113">sed quia nonnulli de sensu in passione humanitatis Christi male sensisse
              inveniuntur (...) indubitabile faciamus quod supra diximus</quote>. Prima in duas:
            primo ostendit quos defectus cum humana natura assumpsit Christus; secundo ostendit quae
            fuit causa assumptionis, ibi: <quote xml:id="ta-l3d15q1-Qd1e116">hos autem defectus non conditionis suae
              necessitate, sed miserationis voluntate suscepit</quote>. Prima iterum in duas partes:
            primo ostendit quod Christus in natura nostra accepit defectus poenales, et non culpae;
            secundo ostendit quos de poenalibus defectibus non assumpsit, ibi: <quote xml:id="ta-l3d15q1-Qd1e119">tradit
              auctoritas quod dominus noster in se suscepit omnia infirmitatis nostrae praeter
              peccatum</quote>. Circa quod duo facit: primo ostendit quos defectus poenales non
            suscepit ex parte animae; secundo quos defectus corporales non suscepit, ibi:
              <quote xml:id="ta-l3d15q1-Qd1e123">sunt enim plura aegritudinum genera, et corporis vitia, a quibus omnino immunis
              extitit</quote>. Circa primum duo facit: primo ostendit quod Christus non suscepit
            ignorantiam, aut difficultatem ad bonum faciendum; secundo ostendit quod haec non sunt
            culpa, sed poena, ibi: <quote xml:id="ta-l3d15q1-Qd1e126">sed forte dicet aliquis illa esse peccatum. Sed quia
              nonnulli de sensu in passione humanitatis Christi male sensisse inveniuntur (...)
              indubitabile faciamus quod supra diximus</quote>. Hic excludit errorem, et duo facit:
            primo objicit contra errantes; secundo solvit illa quae pro se illi inducebant, ibi:
              <quote xml:id="ta-l3d15q1-Qd1e129">quaedam tamen reperiuntur in sanctorum tractatibus quae praemissis adversari
              videntur</quote>. Et haec dividitur in duas: primo solvit objectiones de passionibus,
            quas dixerant esse animae tantum, sicut tristitia, et hujusmodi; secundo solvit de illis
            quae sunt animae per corpus, sicut est dolor sensibilis, ibi: <quote xml:id="ta-l3d15q1-Qd1e132">verumtamen magis
              movent ac difficiliorem afferunt quaestionem verba Hilarii</quote>. Circa primum tria
            facit: primo ponit objectionem; secundo solvit, ibi: <quote xml:id="ta-l3d15q1-Qd1e135">ne autem in sacris litteris
              aliqua adversa diversitas esse putetur, harum auctoritatum verba in hunc modum
              accipienda dicimus</quote>; tertio solutionem confirmat, ibi: <quote xml:id="ta-l3d15q1-Qd1e138">unde Augustinus
              ex his causis volens assumi dictorum intelligentiam, dicit. Verumtamen magis movent ac
              difficiliorem afferunt quaestionem verba Hilarii</quote>. Haec pars etiam dividitur in
            duas: primo ponit objectionem; secundo solvit, ibi: <quote xml:id="ta-l3d15q1-Qd1e142">sed si excussa sensus et
              impietatis hebetudine, praemissis diligenter intendas (...) dictorum rationem, atque
              virtutem percipere utcumque poteris</quote>. Hic est duplex quaestio. Primo de his
            defectibus in generali. Secundo specialiter de passionibus animae. Circa primum
            quaeruntur tria: 1 utrum Christus debuerit assumere naturam humanam cum hujusmodi
            infirmitatibus; 2 utrum omnes nostros defectus suscipere debuerit; 3 utrum hos defectus
            quos assumpsit, contraxerit.</p>
        </div>
        <div xml:id="ta-l3d15q1-Dd1e147" type="articulus">
          <head xml:id="ta-l3d15q1-Hd1e149">Articulus 1</head>
          <head xml:id="ta-l3d15q1-Hd1e152" type="question-title">Utrum Christus naturam humanam cum defectibus et infirmitatibus
            accipere debuit</head>
          <p xml:id="ta-l3d15q1-d1e155">Ad primum sic proceditur. Videtur quod Christus humanam naturam cum infirmitatibus
            hujusmodi defectuum suscipere non debuit. Christus enim per suam incarnationem votis
            antiquorum patrum satisfecit. Isaiae 61, 9, dicitur ad exprimendum desiderium sanctorum
            patrum: <quote xml:id="ta-l3d15q1-Qd1e157">consurge consurge: induere fortitudinem brachium domini</quote>. Ergo non
            debuit venire indutus infirmitate carnis.</p>
          <p xml:id="ta-l3d15q1-d1e161">Praeterea, hujusmodi defectus poenae sunt. Sed poena non est justa nisi ubi culpa est.
            Cum igitur absque omni culpa fuerit, videtur quod poenales defectus suscipere non
            debuit.</p>
          <p xml:id="ta-l3d15q1-d1e164">Praeterea, contraria contrariis curantur. Sed Christus venerat curare nostras
            infirmitates. Ergo debuit contraria assumere, scilicet robur et fortitudinem.</p>
          <p xml:id="ta-l3d15q1-d1e168">Praeterea, ipse venerat ad vincendum Diabolum. Sed vincere est opus fortitudinis. Ergo
            non debuit assumere infirmitatem.</p>
          <p xml:id="ta-l3d15q1-d1e171">Praeterea, sicut culpa derogat justitiae, ita infirmitas derogat virtuti. Sed Christus
            non debuit assumere defectus culpae, ne derogaretur divinae justitiae. Ergo similiter
            nec debuit suscipere infirmitates poenales, ne derogaretur divinae virtuti.</p>
          <p xml:id="ta-l3d15q1-d1e174">Praeterea, ipse venerat ad hoc quod homines in divinam cognitionem adduceret. Sed per
            infirmitates magis a sui cognitione abducebat, ut dicitur Isai. 53, 2: <quote xml:id="ta-l3d15q1-Qd1e176">vidimus
              eum (...) despectum</quote>; et sequitur: <quote xml:id="ta-l3d15q1-Qd1e179">unde nec reputavimus eum</quote>.
            Ergo non debuit hujusmodi infirmitates assumere.</p>
          <p xml:id="ta-l3d15q1-d1e183">Sed contra, Hebr. 2, 18: <quote xml:id="ta-l3d15q1-Qd1e185" source="http://scta.info/resource/hebr2_18@1-15">in eo in quo passus est, et tentatus, potens est et his
              qui tentantur, auxiliari</quote>. Sed Christus ad auxiliandum hominibus venerat. Ergo
            debuit eorum defectus suscipere.</p>
          <p xml:id="ta-l3d15q1-d1e189">Praeterea, Christus venerat ad redimendum genus humanum. Sed opus redemptionis congrue
            compleri non poterat nisi per passionem, ut infra dicetur. Ergo debuit defectus
            assumere, secundum quos passibilis fuit.</p>
          <p xml:id="ta-l3d15q1-d1e192">Praeterea, Christus ad hoc venerat ut esset mediator inter nos et Deum. Ergo debuit
            communicare cum utroque. Cum Deo communicavit in justitia. Ergo nobiscum debuit
            communicare in poena.</p>
          <p xml:id="ta-l3d15q1-d1e196">Respondeo dicendum, quod Christus ad hoc venit, ut humanum genus in Deum reduceret, a
            quo per peccatum abductum erat. Et ideo sicut mediator, ea quae Dei sunt, in nos
            transfundit, scilicet gratiam et justitiam; et ea quae nostra sunt, quodammodo in Deum:
            non autem nostra quae a nobis tantum sunt, non a Deo, scilicet peccata, quia per haec ad
            Deum non ordinamur, sed magis deordinamur ab eo; sed ea quae a Deo in nobis sunt, quae
            omnia in se ordinata sunt, et ad ipsum nos ordinantia. Et ideo ea quae fecit in nobis
            Deus, transtulit in Deum, non quidem in naturam divinam, sed in personam ea assumendo.
            Fecit autem Deus in nobis naturam, et perfectiones naturae, et defectus poenales, et
            etiam quosdam naturales, sicut indigentiam cibi, quam etiam homo in statu innocentiae
            habuisset: et ideo hos defectus simul cum natura in sua persona suscepit: haec enim in
            sua persona suscipere, est ipsa Deo repraesentare ad placandum ipsum nobis.</p>
          <p xml:id="ta-l3d15q1-d1e199">Ad primum ergo dicendum, quod desiderium sanctorum patrum fuit ut veniret in
            fortitudine spirituali, scilicet gratiae et scientiae et virtutis, quae per hos defectus
            quos Christus assumpsit non impeditur.</p>
          <p xml:id="ta-l3d15q1-d1e202">Ad secundum dicendum, quod quamvis culpa non praecesserit in ipso, tamen praecessit in
            natura humana, quam Deo reconciliare venerat; et ideo inquantum consideratur ut gerens
            vicem totius naturae in satisfaciendo pro ipsa, quidquid in natura humana ad defectum
            pertinens, rationem justae poenae habet, etiam in ipso habuit.</p>
          <p xml:id="ta-l3d15q1-d1e205">Ad tertium dicendum, quod infirmitas curatur optime per curationem suae causae, et per
            consequens per contraria causae. Causa autem horum defectuum in nobis est culpa; et ideo
            per contraria culpae hos defectus curare debuit, scilicet per gratiam et virtutes.</p>
          <p xml:id="ta-l3d15q1-d1e208">Ad quartum dicendum, quod venerat vincere fortem per justitiam, satisfaciendo; et ideo
            oportuit quod haberet defectus, secundum quod satisfaceret. Et praeterea per
            fortitudinem oppositam istis defectibus non vincitur Diabolus, sed per fortitudinem
            virtutis et gratiae.</p>
          <p xml:id="ta-l3d15q1-d1e211">Ad quintum dicendum, quod culpa non solum repugnat Deo, quia in ipsum non cadit, sed
            etiam quia ab ipso separat: quia est perversitas voluntatis, secundum quam anima nata
            est Deo conjungi: sed infirmitas quamvis in Deum non cadat, tamen a Deo non separat; et
            ideo non est similis ratio.</p>
          <p xml:id="ta-l3d15q1-d1e215">Ad sextum dicendum, quod Christus non venerat manifestare se secundum humanam naturam,
            sed secundum divinam; unde dixit: <quote xml:id="ta-l3d15q1-Qd1e217">ergo non quaero gloriam meam, sed ejus qui me
              misit</quote>. Gloriam autem Dei magis clarificavit per assumptam infirmitatem,
            inquantum inventum est quod id quod est infirmius Dei, est potentius hominibus; 1
            Corinth. 1.</p>
        </div>
        <div xml:id="ta-l3d15q1-Dd1e222" type="articulus">
          <head xml:id="ta-l3d15q1-Hd1e224">Articulus 2</head>
          <head xml:id="ta-l3d15q1-Hd1e227" type="question-title">Utrum omnes defectus praeter peccatum accipere debuit</head>

          <p xml:id="ta-l3d15q1-d1e230">Ad secundum sic proceditur. Videtur, quod Christus debuit omnes defectus praeter
            peccatum assumere. Heb. 2, 17, dicitur, quod <quote xml:id="ta-l3d15q1-Qd1e232">debuit per omnia fratribus
              assimilari ut misericors fieret</quote>. Sed misericordia respicit omnem miseriam.
            Ergo debuit omnes nostros defectus assumere.</p>
          <p xml:id="ta-l3d15q1-d1e236">Praeterea, sicut dicit Damascenus, quod est inassumptibile, est incurabile. Sed ipse
            venerat omnes nostros defectus curare, ergo debuit omnes suscipere.</p>
          <p xml:id="ta-l3d15q1-d1e239">Praeterea, in susceptione nostrorum defectuum manifestatur Christi humilitas. Sed ipse
            humiliatus est quantumcumque humiliari potuit; ut dicit Bernardus. Ergo ipse debuit
            omnes nostros defectus suscipere.</p>
          <p xml:id="ta-l3d15q1-d1e243">Praeterea, omnes defectus aequaliter dedecent Dei majestatem. Si ergo aliquos suscepit,
            eadem ratione omnes suscipere debuit.</p>
          <p xml:id="ta-l3d15q1-d1e246">Praeterea, ipse curavit naturam nostram per gratiam et infirmitatem quam accepit. Sed
            ipse accepit omnem gratiam. Ergo omnem defectum suscipere debuit.</p>
          <p xml:id="ta-l3d15q1-d1e249">Sed contra, Christus, qui totam humanam naturam curare venerat, debuit integram habere.
            Sed quidam defectus sunt qui integritati naturae repugnant, sicut caecitas, et defectus
            membrorum. Ergo non omnes defectus debuit habere.</p>
          <p xml:id="ta-l3d15q1-d1e252">Praeterea, Christus debuit esse perfectus in gratia. Sed quidam defectus sunt qui
            perfectioni gratiae repugnant, sicut ignorantia, et difficultas ad bonum. Ergo non omnes
            defectus habere debuit.</p>
          <p xml:id="ta-l3d15q1-d1e255">Praeterea, contraria nata non sunt fieri in eodem. Sed quaedam infirmitates sunt sibi
            contrariae ex contrariis causis causatae. Ergo non potuit omnes nostras infirmitates
            habere.</p>
          <p xml:id="ta-l3d15q1-d1e258">Respondeo, dicendum, quod, sicut dicit Damascenus, Christus habuit in se omnes
            naturales et indetractibiles passiones. Dicuntur autem passiones naturales quaecumque
            universaliter humanam naturam consequuntur, sive ex conditione naturae, sicut indigentia
            cibi et potus, sive quae pro peccato primi parentis in totam naturam devenerunt ex
            principiis naturae sibi relictae causat, sicut fames, sitis, labor, dolori, et
            hujusmodi. Indetractibiles autem passiones sunt quae defectum gratiae non important,
            sicut importat pronitas ad malum, et difficultas ad bonum, et hujusmodi, quae ex
            carentia gratiae vel perfectionis contingunt. Ex hoc enim laus Christi minueretur, si
            perfectus in virtutibus non fuisset, secundum quas est laus, et vituperium sive
            detrectatio secundum earum opposita. Unde duo genera defectuum non assumpsit, illa
            scilicet quae non universaliter humanam naturam consequuntur, sicut lepra, caecitas,
            febris, et hujusmodi: contingunt enim ex particularibus corruptionibus in singulis
            personis; et hos defectus assumere non debuit, quia ad curandum naturae morbum venit.
            Item illa non assumpsit quae ad imperfectionem gratiae pertinent, sicut ignorantiam,
            difficultatem ad bonum, et hujusmodi: quia ipse venerat ad hoc ut de plenitudine suae
            gratiae omnes acciperemus.</p>
          <p xml:id="ta-l3d15q1-d1e262">Ad primum ergo dicendum, quod debuit fratribus assimilari quantum ad illa in quae omnes
            fratres conveniunt, quae ad defectum gratiae non pertinent: non enim fuit fratribus
            similis nisi in natura speciei; et ideo quantum ad actus et defectus qui consequuntur
            totam speciem, debuit fratribus assimilari.</p>
          <p xml:id="ta-l3d15q1-d1e265">Ad secundum dicendum, quod sicut Deus curavit omnes in hoc quod assumpsit naturam, in
            qua omnes conveniunt; ita curavit omnes defectus in hoc quod assumpsit illos defectus in
            quibus omnes conveniunt, ex quibus quasi causis primordialibus alii oriuntur: ex
            passibilitate enim naturae quam assumpsit, sequitur febris, et omnia hujusmodi.</p>
          <p xml:id="ta-l3d15q1-d1e268">Ad tertium dicendum, quod humiliari debuit inquantum potuit decenter. Non autem fuit
            decens ut qui venerat alios in gratiam adducere, defectum vel imperfectionem gratiae
            pateretur; neque qui naturam in aliis integrare venerat, ipse in his in quibus alii
            integri sunt, defectum pateretur.</p>
          <p xml:id="ta-l3d15q1-d1e271">Ad quartum dicendum, quod quamvis omnes defectus aequaliter sint indecentes divinae
            majestati quantum ad suam naturam, non tamen quantum ad naturam assumptam, ut patet ex
            dictis.</p>
          <p xml:id="ta-l3d15q1-d1e274">Ad quintum dicendum, quod aliqui defectus sunt qui plenitudini gratiae repugnant; et
            ideo ex hoc quod habuit omnem gratiam, magis debet concludi quod non habuit omnes
            defectus quam quod habuit. Vel dicendum, quod quia alios reintegrare venerat, debuit in
            perfectionibus potentior esse, non in defectibus, quia plus indiguisset ipse reformari
            quam reformare; et ideo habuit omnem gratiam, non tamen, omnem defectum.</p>
        </div>
        <div xml:id="ta-l3d15q1-Dd1e278" type="articulus">
          <head xml:id="ta-l3d15q1-Hd1e280">Articulus 3</head>
          <head xml:id="ta-l3d15q1-Hd1e283" type="question-title">Utrum hujusmodi defectus susceperit, vel contraxerit</head>
          <p xml:id="ta-l3d15q1-d1e286">Ad tertium sic proceditur. Videtur quod hujusmodi defectus contraxerit. Illud enim
            proprie contrahitur quod cum alio trahitur. Sed ipse hos defectus cum natura traxit.
            Ergo eos contraxit.</p>
          <p xml:id="ta-l3d15q1-d1e289">Praeterea, id quod ex ratione originis habetur, proprie contrahitur. Sed ex ratione
            suae originis Christus habuit hos defectus: quia ex ratione suae originis matri similis
            est natus, quae his defectibus subjacuit. Ergo ipse istos defectus contraxit.</p>
          <p xml:id="ta-l3d15q1-d1e292">Praeterea, illud cum natura contrahitur quod ex principiis naturae causatur. Sed
            hujusmodi defectus, ut fames, sitis, et hujusmodi, ex principiis naturae causantur: quia
            ex actibus contrariorum in invicem, ex quibus homo naturaliter constat. Ergo hos
            defectus contraxit.</p>
          <p xml:id="ta-l3d15q1-d1e296">Praeterea, verbum contrahendi, secundum quod hic loquimur, videtur traductionem
            importare. Sed Christus habuit hujusmodi defectus per traductionem corporis ex corpore,
            non ex conditione animae. Ergo Christus hos defectus contraxit.</p>
          <p xml:id="ta-l3d15q1-d1e299">Praeterea, sicut culpa originalis contrahitur a patre, ita istae poenalitates
            contrahuntur ex matre, sicut dictum est in 2 Lib. Sed Christus ex matre passibilis natus
            est, quamvis non ex patre peccatore. Ergo hujusmodi poenalitates contraxit.</p>
          <p xml:id="ta-l3d15q1-d1e302">Sed contra, quod voluntarie assumitur, non contrahitur. Sed Christus voluntarie
            assumpsit hos defectus, sicut et ipsam naturam. Ergo non contraxit eos.</p>
          <p xml:id="ta-l3d15q1-d1e305">Praeterea, nos dicimur contrahere hos defectus quia nobis debentur propter culpam
            originalem. Sed in Christo culpa originalis non fuit. Ergo Christus hos defectus non
            contraxit.</p>
          <p xml:id="ta-l3d15q1-d1e308">Respondeo dicendum, quod illud proprie contrahitur quod ex necessitate alio tracto
            trahitur; et quia ex hoc ipso quod humanam naturam trahimus ex parentibus per vitiatam
            originem, sequitur de necessitate quod hos defectus habeamus; ideo dicimur hos defectus
            contrahere. Christus autem potuit humanam naturam sine his defectibus assumere, sicut
            cum defectibus assumpsit; et ideo non fuerunt in eo ex hoc ipso quod humanam naturam a
            parentibus traxit; sed sicut voluntarie assumpsit naturam humanam, ita et hos defectus:
            et propter hoc dicitur assumpsisse hos defectus, non contraxisse.</p>
          <p xml:id="ta-l3d15q1-d1e311">Ad primum ergo dicendum, quod haec conjunctio con non solum notat simultatem temporis
            in hoc quod dicitur aliquid contrahi, sed ordinem necessariae consecutionis unius ad
            alterum.</p>
          <p xml:id="ta-l3d15q1-d1e315">Ad secundum dicendum, quod generatum, inquantum hujusmodi, assimilatur ei quod generat
            ipsum active, quia agens similat sibi patiens; quod autem aliquando natus assimilatur
            matri, ex qua generatur materialiter, est ex defectu virtutis activae, quae non potest
            materiam contrahere ad sui similitudinem; unde vincunt motus materiae, et assimilatur
            filius matri. Neutro istorum modorum fuit necessarium quod Christus matri assimilaretur:
            tum quia mater non fuit agens in generatione, sed solum materiam ministravit: tum quia
            non fuit aliquis defectus ex parte virtutis agentis, scilicet spiritus sancti; et ideo
            quod assimilatus est matri in his defectibus, hoc fuit ex sola ejus voluntate.</p>
          <p xml:id="ta-l3d15q1-d1e318">Ad tertium dicendum, quod ex principiis naturae sibi relictae, idest privatae illo dono
            gratiae quod naturae primo conditae datum fuerat, ut in 2 Lib. dictum est, hujusmodi
            defectus causantur. Sed Christus poterat naturam humanam accipere cum illa perfectione
            quam gratis in sua conditione natura humana acceperat; et ideo non de necessitate
            contraxit, sed voluntarie assumpsit.</p>
          <p xml:id="ta-l3d15q1-d1e321">Ad quartum dicendum, quod verbum contrahendi non solum importat traductionem, sed
            necessarium ordinem ad aliud tractum, ut dictum est.</p>
          <p xml:id="ta-l3d15q1-d1e324">Ad quintum dicendum, quod illud habet veritatem in illis qui secundum legem naturae
            nascuntur; Christus autem non sic ex virgine natus est, sed supra naturam; et ideo ratio
            non sequitur.</p>
        </div>
      </div>
    </body>
  </text>
</TEI>