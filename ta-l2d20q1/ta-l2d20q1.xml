<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber II, Distinctio 20, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber II, Distinctio 20, Quaestio 1</title>
          <date when="2016-03-17">March 17, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-17">March 17, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d10q1">
        <head xml:id="ta-l2d10q1-Hd1e89">Quaestio 1</head>
        <div xml:id="ta-l2d10q1-Dd1e92">
          <head xml:id="ta-l2d10q1-Hd1e94">Prooemium</head>
          <p xml:id="ta-l2d10q1-d1e97">Postquam Magister determinavit de immortalitate Adae per quam esse individui perpetuum
            conservabatur, hic determinat de generatione filiorum per quam species multiplicatur in
            individuis. Dividitur autem in partes duas: in prima determinat ea quae pertinent ad
            statum generationis; in secunda ostendit in quem statum post hoc transferendus erat,
            ibi: <quote xml:id="ta-l2d10q1-Qd1e99">talis erat hominis institutio ante peccatum, secundum corporis
              conditionem</quote>. Prima dividitur in duas: in prima determinat conditionem
            generationis ex parte generantis; in secunda determinat qualitatem generatorum, ibi:
              <quote xml:id="ta-l2d10q1-Qd1e102">si vero quaeritur quales, si non peccasset homo, filios genuisset (...)
              responderi potest, quod filios parvulos nasci oportebat propter materni uteri
              necessitatem</quote>. Circa primum tria facit: primo ostendit modum generationis, quia
            per concubitum sine pruritu libidinis. Secundo ostendit generationis principium, quia
            non in Paradiso conjuncti sunt ante peccatum ad generationem, ibi: <quote xml:id="ta-l2d10q1-Qd1e105">cur ergo in
              Paradiso non coierunt</quote>; tertio inquirit generationis terminum, ibi: <quote xml:id="ta-l2d10q1-Qd1e108">de
              termino vero temporis, quo transferrentur ad spiritualem caelestemque vitam, certum
              aliquid Scriptura non tradit. Si vero quaeritur, quales, si non peccasset homo, filios
              genuisset</quote> et cetera. Hic inquirit qualitatem generatorum, et primo quantum ad
            corpus; secundo quantum ad animam, ibi: <quote xml:id="ta-l2d10q1-Qd1e111">et cum de corpore humano non sit absurdum
              vel inconveniens hoc existimare, quaeri solet, utrum de sensu animae et cognitione
              veritatis eodem modo sentiendum sit</quote>. Circa primum duo facit: primo determinat
            qualitatem natorum in primo statu; secundo movet quasdam objectiones, ibi: <quote xml:id="ta-l2d10q1-Qd1e115">ad hoc
              autem opponitur</quote>. Circa primum tria facit: primo movet quaestionem; secundo
            ostendit eam esse dubitabilem, ex verbis Augustini, ibi: <quote xml:id="ta-l2d10q1-Qd1e118">et super hoc Augustinus
              ambigue loquitur</quote>; tertio determinat ipsam, consentiendo in alteram partem,
            ibi: <quote xml:id="ta-l2d10q1-Qd1e121">sed cum Augustinus sub assertione de his nihil tradat, non irrationabiliter
              quibusdam placuit primorum parentum filios nascituros parvos. Ad hoc autem
              opponitur</quote>. Hic movet objectiones contra determinata: et primo ostendendo quod
            comestione non indigebant; secundo quod cibum non sumebant, quia superfluum fuisset,
            ibi: <quote xml:id="ta-l2d10q1-Qd1e124">item opponitur</quote>. Et utriusque patet solutio in littera. <quote xml:id="ta-l2d10q1-Qd1e127">Et cum
              de corpore humano non sit absurdum vel inconveniens hoc existimare, quaeri solet,
              utrum de sensu animae et cognitione veritatis eodem modo sentiendum sit</quote>. Hic
            ostendit qualitatem natorum ex parte animae; et circa hoc tria facit: primo movet
            quaestionem; secundo determinat eam, ibi: <quote xml:id="ta-l2d10q1-Qd1e130">illi qui sentiunt parvulos natos in
              statura corporis et usu membrorum per accessum temporis profecturos, non diffitentur
              eosdem in exordio nativitatis sensu imperfectos existere</quote>; tertio movet
            objectionem in contrarium, et solvit, ibi: <quote xml:id="ta-l2d10q1-Qd1e134">ad quod quidam opponunt</quote>. Hic
            quaeruntur duo: primo de generatione primorum parentum. Secundo de qualitate natorum.
            Circa primum quaeruntur duo: 1 an generatio fuisset in primo statu; 2 quis modus
            generationis fuisset.</p>
        </div>
        <div xml:id="ta-l2d10q1-Dd1e139" type="articulus">
          <head xml:id="ta-l2d10q1-Hd1e141">Articulus 1</head>

          <head xml:id="ta-l2d10q1-Hd1e144" type="question-title">Utrum in statu innocentiae fuisset generatio</head>

          <p xml:id="ta-l2d10q1-d1e147">Ad primum sic proceditur. Videtur quod in statu innocentiae generatio non fuisset.
            Generatio enim non est nisi ad multiplicationem individuorum. Sed, sicut dicit
            Damascenus, poterat Deus genus hoc, scilicet humanum, sine generatione multiplicare. Cum
            ergo via compendiosior semper eligenda sit, videtur quod generatio non fuisset.</p>
          <p xml:id="ta-l2d10q1-d1e150">Praeterea, secundum philosophum, omne generabile est corruptibile, et e converso, ut
            probat in 1 caeli et Mund. Sed corpora humana in primo statu erant incorruptibilia. Ergo
            videtur quod per generationem in esse non producerentur.</p>
          <p xml:id="ta-l2d10q1-d1e153">Praeterea, finis generationis, ut philosophus in 2 de anima ostendit, est ut id quod
            non potest conservari in esse perpetuo idem in numero, perpetuetur in esse secundum idem
            specie. Sed corpus humanum secundum idem in numero in perpetua vita conservari potuisset
            in statu innocentiae. Ergo videtur quod generatio non fuisset, cum in operationibus Dei
            nihil sit frustra.</p>
          <p xml:id="ta-l2d10q1-d1e157">Praeterea, eorum quae sunt idem in specie est etiam unus modus originis. Sed primi
            parentes non sunt producti in esse per generationem naturalem, sed per operationem
            divinam. Ergo et eorum posteritas sine generatione naturali propaganda esset.</p>
          <p xml:id="ta-l2d10q1-d1e160">Sed contra est quod dicitur Genes., 1, 28: <quote xml:id="ta-l2d10q1-Qd1e162" source="http://scta.info/resource/gen1_28">crescite et multiplicamini, et
              replete terram</quote>. Sed imperium ad aliquos factum, non est nisi de actibus quorum
            ipsi sunt causa. Ergo multiplicationis humani generis primi parentes naturali
            generatione causa fuissent.</p>
          <p xml:id="ta-l2d10q1-d1e166">Praeterea, imago divinitatis in homine per innocentiam in nullo diminuta fuisset. Sed
            in hoc quodammodo homo divinae imaginis similitudinem gerit quod omnium sui generis
            principium est. Ergo in statu innocentiae per generationem naturalem principium fuisset
            posterorum.</p>
          <p xml:id="ta-l2d10q1-d1e169">Respondeo dicendum, quod per peccatum natura specie variata non est; unde quaecumque ad
            perfectionem humanae speciei pertinent oportet homini in statu innocentiae attribuere.
            In omnibus autem per naturam generabilibus et corruptibilibus ad perfectionem pertinet
            ut unumquodque tale alterum facere possit quale ipsum est, ut in 4 Meteor. dicit
            philosophus; et ideo oportet in natura humana ponere aliquem statum naturalis
            generationis etiamsi in ea nunquam peccatum fuisset; et hic est status innocentiae, post
            quem homines transferendi erant in statum gloriae ubi omnino generationis cessat
            officium ut dicitur Matth. 22, 20: <quote xml:id="ta-l2d10q1-Qd1e171">in resurrectione neque nubent, neque
              nubentur</quote>.</p>
          <p xml:id="ta-l2d10q1-d1e175">Ad primum ergo dicendum, quod quamvis potuisset sine operatione alicujus naturalis
            principii humanum genus multiplicare, tamen hoc velut magis congruum ex ordine suae
            sapientiae decrevit ut rebus omnibus operationes proprias conferret, in quibus earum
            perfectio consistit: quia tanto in eis divina bonitas magis relucet, quanto res
            perfectiores sunt.</p>
          <p xml:id="ta-l2d10q1-d1e178">Ad secundum dicendum, quod corpus humanum quamvis in statu innocentiae fuerit
            incorruptibile per gratiam innocentiae, erat tamen corruptibile per naturam; et ideo
            naturali virtute ad generandum non privabatur: quia etsi quodam modo immortalis esset,
            ut posset non mori; alio tamen modo mortalis erat, quia poterat etiam mori.</p>
          <p xml:id="ta-l2d10q1-d1e182">Ad tertium dicendum, quod omne perpetuum est per se intentum in natura; unde secundum
            quod aliqua se habent ad perpetuitatem, hoc modo sunt de intentione naturae. Quaedam
            igitur sunt quae non habent perpetuitatem nisi ratione speciei; et in his multiplicatio
            individuorum non est per se intenta a natura, sed per accidens, prout scilicet in tali
            multiplicatione speciei perpetuitas conservatur; unde in his non est generatio nisi ut
            conservetur idem secundum speciem, quod secundum numerum idem conservari non potest. In
            hominibus autem secus est: quia quantum ad aliquam partem sui, scilicet animam,
            incorruptibilitatem habent etiam secundum naturam: et ideo hominum multiplicatio est per
            se intenta, etiam sine hoc quod ad conservationem speciei pertinet.</p>
          <p xml:id="ta-l2d10q1-d1e185">Ad quartum dicendum, quod in primis operibus natura instituenda erat; et ideo oportebat
            illa opera immediate a principio supernaturali esse: sed postmodum natura instituta in
            proprios effectus per naturalem operationem pervenire poterat; et hoc de perfectione
            ipsius erat.</p>
        </div>
        <div xml:id="ta-l2d10q1-Dd1e189" type="articulus">
          <head xml:id="ta-l2d10q1-Hd1e191">Articulus 2</head>

          <head xml:id="ta-l2d10q1-Hd1e194" type="question-title">Utrum in statu innocentiae fuisset generatio per coitum</head>

          <p xml:id="ta-l2d10q1-d1e197">Ad secundum sic proceditur. Videtur quod in primo statu non fuisset generatio per
            coitum. Non enim potest esse coitus sine virginitatis corruptione. Sed indecens erat in
            primo statu virginitatis corruptionem fuisse, quando humana natura omnino integra erat,
            et nulla dignitate privanda. Ergo videtur quod non fuisset ibi generatio per coitum.</p>
          <p xml:id="ta-l2d10q1-d1e200">Praeterea, in meliori natura major est delectatio, quia et major consensus convenientis
            cum convenienti, ex quo causatur delectatio. Sed natura humana in primo statu purior
            erat quam post peccatum. Cum ergo post peccatum delectatio quae est in coitu, propter
            suam magnitudinem usum rationis absorbeat, videtur quod multo amplius in statu
            innocentiae fuisset: et ita fuisset perversitas ordinis in partibus animae, quam
            originalis justitia non patiebatur.</p>
          <p xml:id="ta-l2d10q1-d1e203">Si dicatur, quod ratio poterat illam delectationem comprimere; contra. Generativa et
            nutritiva potentia et augmentativa ad eamdem partem animae reducuntur, quia sunt
            potentiae vegetabilis animae. Sed ratio imperare non poterat nutritivae et
            augmentativae, ut sine cibo homo nutriri et augeri posset. Ergo nec generativae, ut
            delectatio actui ejus conveniens remitteretur.</p>
          <p xml:id="ta-l2d10q1-d1e207">Praeterea, generatio quae est per coitum, completur per decisionem seminis. Sed in
            corporibus naturalibus decisio est inductiva corruptionis. Ergo cum corpus humanum in
            primo statu incorruptibile foret, talis generationis modus ibi esse non poterat.</p>
          <p xml:id="ta-l2d10q1-d1e210">Praeterea, secundum philosophum in 15 de animalibus, semen est superfluum alimenti. Sed
            omnis superfluitas nutrimenti assumpti inordinationi attestatur, quae in primo statu
            esse non poterat. Ergo nec talis generationis modus.</p>
          <p xml:id="ta-l2d10q1-d1e213">Praeterea, aliae superfluitates alimenti, ut egestiones, urinae, et hujusmodi, ut
            videtur, in primo statu non fuissent, cum turpitudinem quamdam habeant, quae sine poena
            esse non potest. Ergo cum eadem sit ratio de uno superfluo et de aliis, videtur quod nec
            generatio per seminis decisionem ibi fuisset, cum semen sit superfluum, ut dictum
            est.</p>
          <p xml:id="ta-l2d10q1-d1e216">Sed contra est quod dicitur Genes. 1, 27: <quote xml:id="ta-l2d10q1-Qd1e218" source="http://scta.info/resource/gen1_27">masculum et feminam creavit
              eos</quote>. Sed distinctio sexuum est ordinata in animalibus ad generationem quae est
            per coitum. Ergo talis modus generationis ibi fuisset.</p>
          <p xml:id="ta-l2d10q1-d1e222">Praeterea, secundum id quod commune est, non attenditur aliquorum differentia. Sed in
            virtute generativa homo convenit cum aliis animalibus. Ergo cum in animalibus perfectis,
            quibus perfectior est homo, sit generatio per coitum, videtur quod etiam hominibus talis
            modus generationis connaturalis sit.</p>
          <p xml:id="ta-l2d10q1-d1e225">Respondeo dicendum, quod ad quamlibet generationem oportet duo concurrere: scilicet
            agens quod inducit formam, et patiens quod offert materiam; nec haec duo in idem
            reducuntur, cum nihil patiatur vel moveatur a seipso: in omnibus enim viventibus
            perfectis in quibus est sexus distinctio, femina se habet ut patiens et materiam
            ministrans, et mas se habet ut agens et formam inducens, ut in 15 de animalibus dicitur.
            Unde non poterat compleri generatio humana nisi per conjunctionem maris et feminae;
            propter quod mulier in adjutorium viri facta dicitur, Gen. 2.</p>
          <p xml:id="ta-l2d10q1-d1e229">Ad primum ergo dicendum, quod ad perfectionem virginitatis duo concurrunt; scilicet
            integritas carnis cum integritate mentis; quorum alterum, scilicet integritas mentis,
            honorabilius est, reliquum virginitati essentialius. Dicendum ergo, quod in omni
            concubitu solvitur virginitas quantum ad integritatem carnis etiam in primo statu. Sed
            integritatem mentis contingit solvi dupliciter: vel quantum ad habitum; et sic solvitur
            per illicitum concubitum, qui tollit habitum castitatis; vel quantum ad actum; et sic in
            statu post peccatum solvitur etiam per concubitum matrimonialem, eo quod propter
            vehementiam delectationis ratio in ipso actu absorbetur. In primo vero statu, neutro
            modo integritas mentis soluta fuisset; sed sola integritas carnis, cui praeponderasset
            fecunditas prolis.</p>
          <p xml:id="ta-l2d10q1-d1e232">Ad secundum dicendum, quod quantitas alicujus potest attendi dupliciter: vel absolute,
            vel secundum proportionem. Dicendum ergo, quod absolute loquendo major delectatio coitus
            fuisset in primo statu quam etiam modo sit; sed secundum proportionem ad rationem,
            fuisset multo minor: quia ratio in suo actu fortiter persistens, delectationi penitus
            dominaretur; et ideo non fuisset superabundans vel fervens delectatio, sicut modo est:
            quia, secundum philosophum in 2 Ethic., abundantia et defectus in operibus humanis
            sumitur secundum proportionem, ut aliquis cibus est moderatus uni, qui esset superfluus
            alteri.</p>
          <p xml:id="ta-l2d10q1-d1e235">Ad tertium dicendum, quod potentiae animae vegetabilis in actibus propriis non obediunt
            rationi, ut in 1 Ethic. dicitur; sed quidam actus sunt sensitivae partis vel motivae,
            ordinati ad actus vegetativae; et isti actus subjacent rationis imperio. Delectatio
            autem non est per se ad generativam pertinens, sed ad sensitivam: quia, secundum
            definitionem Platonis, delectatio est generatio sensibilis in natura, idest naturae
            conveniens.</p>
          <p xml:id="ta-l2d10q1-d1e238">Ad quartum dicendum, quod emissio seminis non est per decisionem alicujus quod fuerit
            in actu pars: quia sic corrumperetur, et non haberet virtutem speciei, ut in 15 de
            animalibus dicitur: sed est per quamdam resolutionem cujusdam humiditatis
            propinquissimae ad ultimam conversionem, quae non est actu pars, sed potentia totum;
            unde per hoc nihil corporis humani corrumpebatur.</p>
          <p xml:id="ta-l2d10q1-d1e241">Ad quintum dicendum, quod, sicut philosophus dicit in 15 de animalibus, semen est
            superfluum quo indigetur: quia superest de eo quod per actum nutritivae in substantiam
            membrorum convertitur; unde superfluum dicitur: et tamen indigetur eo ad generationem;
            unde tale superfluum inordinatam cibi sumptionem non ostendit: tantum enim homo ordinate
            de cibo sumere poterat, quantum necessarium erat ad actum nutritivae, augmentativae, et
            generativae.</p>
          <p xml:id="ta-l2d10q1-d1e244">Ad sextum dicendum, quod quaedam superfluitates sunt quae attestantur defectui naturae,
            ut putredines, sudores, et hujusmodi; et tales superfluitates in primo statu esse non
            poterant; quaedam vero superfluitates naturae perfectionem ostendunt, sicut semen, et
            egestiones, et hujusmodi, quae secundum cursum naturalem fiunt tanto melius, quanto
            robustior natura fuerit; unde etiam ad virtutem naturalem reducuntur, scilicet
            expulsivam; et tales superfluitates in primo statu fuissent, licet absque omni
            foeditate.</p>
        </div>

      </div>
    </body>
  </text>
</TEI>