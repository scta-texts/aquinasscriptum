<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber II, Distinctio 17, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber II, Distinctio 17, Quaestio 3</title>
          <date when="2016-03-17">March 17, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-17">March 17, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d17q3">
        <head xml:id="ta-l2d17q3-Hd1e89">Quaestio 3</head>

        <div xml:id="ta-l2d17q3-Dd1e92">
          <head xml:id="ta-l2d17q3-Hd1e94">Prooemium</head>
          <p xml:id="ta-l2d17q3-d1e97">Deinde quaeritur de formatione hominis ex parte corporis: et circa hoc quaeruntur duo:
            1 de qua natura corpus hominis compositum sit; 2 de loco corporali in quo positus est,
            scilicet in Paradiso.</p>
        </div>
        <div xml:id="ta-l2d17q3-Dd1e101" type="articulus">
          <head xml:id="ta-l2d17q3-Hd1e103">Articulus 1</head>

          <head xml:id="ta-l2d17q3-Hd1e106" type="question-title">Utrum in compositione hominis sit aliquid de natura corporis
            caelestis</head>

          <p xml:id="ta-l2d17q3-d1e109">Ad primum sic proceditur. Videtur quod in compositione corporis humani sit aliqua pars
            de natura corporis caelestis. Eidem enim formae debetur idem perfectibile. Sed forma
            corporis humani convenit in natura intellectuali cum forma separata, quae corpus caeli
            movet. Ergo videtur quod aliquid de natura caelestis corporis in compositionem humani
            corporis veniat.</p>
          <p xml:id="ta-l2d17q3-d1e112">Praeterea, impossibile est contraria ad maximam aequalitatem venire, nisi per aliquid
            concilientur. Sed non potest contraria conciliare nisi quod est a contrarietate remotum,
            quale est inter corpora solum corpus caeleste. Ergo oportet ad compositionem corporis
            humani, in quo ad maximam aequalitatem elementa perveniunt, aliquid de natura corporis
            caelestis advenire.</p>
          <p xml:id="ta-l2d17q3-d1e115">Praeterea, Avicenna dicit, quod spiritus qui per membra diffunduntur, sunt de natura
            lucis. Haec autem est natura quinti corporis: unde etiam philosophus dicit in 2 de
            anima, quod lucidum et diaphanum invenitur in inferioribus corporibus secundum quod
            communicant cum superiori corpore. Ergo videtur quod in corpore humano sit aliquid de
            essentia corporis caelestis.</p>
          <p xml:id="ta-l2d17q3-d1e119">Praeterea, sicut dicit philosophus, oportet quod in semine sit triplex calor: scilicet
            calor elementaris, scilicet igneus, et caelestis, et vitalis, qui est animae. Sed
            accidentia indicant naturam, ut in 1 de anima dicitur. Ergo videtur quod praeter naturam
            elementarem sit etiam in corpore hominis natura caelestis, et natura animae.</p>
          <p xml:id="ta-l2d17q3-d1e122">Praeterea, homo dicitur minor mundus, quia in eo omnium creaturarum naturae concurrunt.
            Sed corpus caeleste est maxime pars universi. Ergo videtur quod aliquid de natura illius
            corporis veniat in compositionem corporis humani.</p>
          <p xml:id="ta-l2d17q3-d1e125">Sed contra, quidquid venit in compositionem corporis humani, est aliquo modo perfectum
            ab anima. Sed quidquid incipit esse sub aliqua forma substantiali, est generabile et
            corruptibile; anima vero substantialis forma est. Cum ergo natura corporis caelestis sit
            incorruptibilis et ingenerabilis, videtur quod ad compositionem corporis humani non
            veniat.</p>
          <p xml:id="ta-l2d17q3-d1e128">Praeterea, ut in 1 Cael. et Mun. philosophus dicit, idem est locus naturalis totius
            corporis et partis ejus. Sed locus corporis caelestis est supra elementa. Ergo nihil de
            natura illius corporis potest hic esse nisi sicut in loco innaturali, et per motum
            violentum. Illius autem corporis non potest esse violentus motus, cum motus ejus
            circularis contrarium non habeat, ut in 1 Cael. et Mund., probatur; cum tamen oporteat
            motum violentum naturali contrarium esse. Ergo nihil de natura corporis caelestis ad
            compositionem hominis venit.</p>
          <p xml:id="ta-l2d17q3-d1e131">Respondeo dicendum, quod aliquid venire in compositionem alicujus contingit dupliciter.
            Aut per essentiam suam per modum principii materialis vel formalis; et sic nullo modo
            aliquid de natura corporis caelestis venit in compositionem humani corporis. Quia quod
            plura corpora veniant ad constitutionem unius, hoc non potest esse nisi tribus modis:
            vel per simplicem aggregationem, sicut ex lapidibus fit acervus: vel per compositionem,
            quae est cum ordine partium determinato et ligamento sicut ex lignis et lapidibus fit
            domus: vel per mixtionem, sicut ex elementis efficitur mixtum. Nullo autem istorum
            modorum potest aliqua pars de natura caelestis corporis in compositionem humani corporis
            venire: quia in primis duobus modis oportet unamquamque partium esse distinctam secundum
            situm ab alia; non autem videmus hoc in compositione humani corporis, quod sit ibi
            aliquid de natura corporis caelestis, ab aliis, scilicet elementis, secundum situm
            distinctum: in tertio autem modo oportet adesse alterationem componentium, quia mixtio
            est miscibilium alteratorum unio, ut in 1 de Gener. dicitur; natura autem caelestis
            inalterabilis est. Alio autem modo venit aliquid in compositionem alicujus per effectum
            virtutis suae; et hoc modo natura corporis caelestis venit in compositionem corporis
            humani, et omnium mixtorum corporum: quia nihil consequitur formam substantialem nisi
            per virtutem caelestem, eo quod corpus caeli est primum alterans, cujus virtute omnes
            alterationes regulantur, et ad fines proprios perducuntur. Quidam tamen dicunt, aliquid
            de natura corporis caelestis venire in compositionem humani corporis essentialiter,
            quasi concilians elementa; et hoc dicunt esse lucem, quam ponunt corpus esse. Sed haec
            positio falso fundamento innititur, dum ponit lucem esse corpus, ut supra dictum est,
            quo remoto veritatem haberet quodammodo: quia, ut supra dictum est, virtutes corporum
            caelestium participantur ab inferioribus corporibus mediante luce. Nec tamen adhuc esset
            de compositione humani corporis corpus caelestis naturae: quia illa lux non est forma
            substantialis corporis humani, sed aliquo modo est causa ejus; et de hoc supra dictum
            est, distinct. 13.</p>
          <p xml:id="ta-l2d17q3-d1e134">Ad primum ergo dicendum, quod anima quae movet corpus humanum, non est ejusdem speciei
            cum natura quae movet corpus caeleste, quamvis sit simillima sibi inter omnes formas
            naturales. Unde non oportet quod aliquid de caelesti corpore sit essentialiter pars
            humani corporis, sed quod humanum corpus maxime caelo similetur: quod contingit in hoc
            quod est temperatissimae complexionis, et maxime recedens a contrarietate, dum ad medium
            pervenit, quod neutrum est contrariorum.</p>
          <p xml:id="ta-l2d17q3-d1e138">Ad secundum dicendum, quod ad illam elementorum conciliationem sufficit effectus
            virtutis caelestis; unde non oportet corpus caeleste compositionem humani corporis
            essentialiter ingredi.</p>
          <p xml:id="ta-l2d17q3-d1e141">Ad tertium dicendum, quod non oportet omne quod est lucidum, pertinere ad naturam
            quintae essentiae, nisi per similitudinem et convenientiam quamdam. Unde quanto corpus
            fuerit nobilius, tanto magis participat proprietates ejus; unde in igne est plus de luce
            quam in aere, et sic deinceps. Non ergo intendit Avicenna dicere spiritus esse de natura
            quintae essentiae, cum post ipse dicat ex quibusdam cibis vel potibus subtiliores et
            clariores spiritus generari.</p>
          <p xml:id="ta-l2d17q3-d1e144">Ad quartum dicendum, quod in semine non est calor caelestis corporis, qui sit in
            corpore caelesti sicut in subjecto: sic enim sequeretur corpus caeleste in semine esse,
            sed quod virtus corporis caelestis operatur in semine, sicut virtus motoris primi
            relinquitur in instrumento.</p>
          <p xml:id="ta-l2d17q3-d1e147">Ad quintum dicendum, quod non omnia veniunt in compositionem humani corporis per
            essentiam, sed per similitudinem et convenientiam quamdam, ut dicit Gregorius, quod homo
            intelligit cum Angelis, vivit cum arboribus et sic de aliis.</p>
        </div>
        <div xml:id="ta-l2d17q3-Dd1e151" type="articulus">
          <head xml:id="ta-l2d17q3-Hd1e153">Articulus 2</head>

          <head xml:id="ta-l2d17q3-Hd1e156" type="question-title">Utrum Paradisus in quo fuit Adam possit esse locus
            corporalis</head>

          <p xml:id="ta-l2d17q3-d1e159">Ad secundum sic proceditur. Videtur quod Paradisus de quo fit hic mentio, locus
            corporalis esse non possit. Homo enim ab aliis animalibus in re corporali non
            distinguitur, cum quibus vitam et sensum communicat, sed in re spirituali, scilicet
            intellectu. Cum ergo ab aliis animalibus in Paradiso dicatur distingui, quia alia
            animalia ibi posita non fuerunt, videtur quod Paradisus sit locus tantum
            spiritualis.</p>
          <p xml:id="ta-l2d17q3-d1e162">Praeterea, nullus locus terrenus est usque ad lunarem globum pertingens, cum circa
            lunam sit ignis maxime activus, et extranei corporis consumptivus. Sed in littera
            dicitur, quod pertingit Paradisus usque ad lunarem globum. Ergo videtur quod non sit
            locus terrenus, sed spiritualis.</p>
          <p xml:id="ta-l2d17q3-d1e165">Praeterea, philosophi et historiographi inveniuntur de diversis terrae locis
            scripsisse. De hoc autem loco nullus unquam scripsit. Ergo videtur probabile quod non
            sit locus corporalis.</p>
          <p xml:id="ta-l2d17q3-d1e169">Praeterea, Damascenus dicit, quod fons unde dicuntur egredi flumina Paradisi, est ipse
            Oceanus. Sed Oceanus circuit totam terram, et non aliquem locum determinatum. Ergo
            videtur quod nullus locus determinatus in terra sit Paradisus.</p>
          <p xml:id="ta-l2d17q3-d1e172">Praeterea, quatuor flumina quae Scriptura commemorat de Paradiso egredi, ex diversis
            fontibus emanant. Cum ergo Scriptura de uno fonte qui in Paradiso est, dicat horum
            fluminum esse originem, videtur quod non possit intelligi de fonte et fluminibus
            corporalibus, ut nec alia quae de Paradiso dicuntur.</p>
          <p xml:id="ta-l2d17q3-d1e175">Praeterea, lignum vitae est sapientia, ut dicitur Proverb. 13. Cum igitur sapientia non
            sit quid corporale, videtur quod nec haec nec alia quae de Paradiso dicuntur,
            corporaliter accipienda sint.</p>
          <p xml:id="ta-l2d17q3-d1e178">Praeterea, id quod debetur homini damnato non convenit proprie naturae institutae. Sed
            agricultura data est in poenam homini damnato: Genes. 3, 19: in sudore vultus tui
            vesceris pane. Ergo videtur quod non nisi mystice dictum sit, hominem in Paradiso
            positum, ut operaretur illum.</p>
          <p xml:id="ta-l2d17q3-d1e181">Praeterea, ubi nullus invasor timetur, non est necessaria custodia. Sed nullus
            Paradisum invadere poterat. Ergo non potest proprie intelligi hominem in Paradiso
            positum ad custodiendum illum.</p>
          <p xml:id="ta-l2d17q3-d1e184">Sed contra est quod in littera determinatur, et communis Ecclesiae traditio tenet.</p>
          <p xml:id="ta-l2d17q3-d1e188">Respondeo dicendum, quod Origenes posuit Paradisum non esse locum aliquem corporalem,
            sed omnia quae de Paradiso dicuntur, allegorice de Paradiso spirituali interpretanda
            esse: quod pro errore reprobat Epiphanius Cypri episcopus in quadam epistola per
            Hieronymum translata. Unde simpliciter concedendum est Paradisum locum quemdam
            corporalem esse in determinata parte terrae situm, temperatissimum, et amoenum, ut homo
            nullis perturbationibus impeditus, spiritualibus deliciis quiete frueretur. Hunc autem
            locum existimant sub aequinoctiali esse versus partem Orientalem, eo quod quidam
            philosophi locum illum temperatissimum asserunt, ex quo etiam loco Nilus, unus de
            quatuor fluminibus Paradisi, fluere videtur.</p>
          <p xml:id="ta-l2d17q3-d1e191">Ad primum ergo dicendum, quod etiam in virtute sensitiva homo alia animalia excedit,
            quia etiam melioris tactus est, et magis vigent in eo inferiores sensus, ut per eos
            operatio intellectus melius compleri possit; et ideo etiam ut quietius operationi
            intellectuali vacaret, locum tranquillum seorsum ab aliis animalibus accepit: non enim
            probabile est illuc alia animalia pervenire potuisse ex seipsis, nisi aut virtute divina
            ad tempus, ut quando adducta sunt animalia ad Adam, ut videret quid vocaret ea, ut
            legitur Genes. 2 (nisi forte hoc per interiorem revelationem factum exponatur), vel
            etiam operatione Daemonis, ut patet de serpente.</p>
          <p xml:id="ta-l2d17q3-d1e194">Ad secundum dicendum, quod non potest intelligi Paradisus terrestris usque ad lunarem
            globum se extendere secundum situm, sed secundum quamdam similitudinem propter
            temperantiam et incorruptionem quae loco illi debebatur, et habitatoribus ejus; a luna
            vero et supra neque contrarietas neque corruptio est.</p>
          <p xml:id="ta-l2d17q3-d1e197">Ad tertium dicendum, quod locus ille, ut in littera dicitur, est semotus etiam a nostra
            habitatione aliquibus impedimentis, ut adiri non possit, vel montibus, vel aquis, vel
            etiam aeris intemperie in loco intermedio; et ideo ejus notitia haberi non potuit nisi
            per revelationem Scripturae.</p>
          <p xml:id="ta-l2d17q3-d1e200">Ad quartum dicendum, quod primum principium illorum fluminum, sicut et ceterarum
            aquarum, est Oceanus: sed principium proximum est fons ille qui in illa parte terrae
            surgit.</p>
          <p xml:id="ta-l2d17q3-d1e203">Ad quintum dicendum, quod sicut contingit in quibusdam fluminibus, ut fontes a quibus
            originem habent, sub terram intrent postquam per aliquod spatium fluxerunt, et iterum in
            aliis locis erumpant; ita etiam dicit Augustinus, hoc in illis fluminibus contingere,
            quod primum principium eorum est fons Paradisi, qui in aliquo loco nobis ignoto terram
            subintrat, et deinde in aliis locis aqua illa erumpit, ubi videtur illorum fluminum esse
            principium.</p>
          <p xml:id="ta-l2d17q3-d1e207">Ad sextum dicendum, quod sicut per Hierusalem significatur praesens Ecclesia, et etiam
            caelestis patria, et tamen ad litteram Hierusalem civitas quaedam fuit; ita etiam
            quamvis per lignum vitae sapientia significetur, non removetur quin lignum vitae arbor
            quaedam ad litteram intelligatur.</p>
          <p xml:id="ta-l2d17q3-d1e210">Ad septimum dicendum, quod in statu innocentiae non fuisset agricultura laboriosa,
            sicut est in statu peccati; sed delectabilis, ex consideratione divinae providentiae, et
            naturalis virtutis.</p>
          <p xml:id="ta-l2d17q3-d1e213">Ad octavum dicendum, quod homo est positus in Paradiso ad custodiendum ipsum sibi, non
            contra aliquem invasorem, ne scilicet per peccatum ipsum amitteret. Vel dicendum, quod
            hoc non sic intelligendum est quasi homo debeat operari Paradisum, vel custodire: sed
            ideo positus est in Paradiso, ut Deus ibi operaretur hominem, et custodiret eum; sicut
            enim homo operatur terram ut faciat eam fructiferam, sic Deus operatur hominem ut justus
            sit, et custodit eum, quia sine ejus adjutorio tutus esse non potest, ut dicit
            Augustinus.</p>
        </div>
        <div xml:id="ta-l2d17q3-Dd1e217">
          <head xml:id="ta-l2d17q3-Hd1e219">Expositio textus</head>
          <p xml:id="ta-l2d17q3-d1e222"><quote xml:id="ta-l2d17q3-Qd1e223">Animam cum Angelis sine corpore fuisse creatam</quote>. Haec positio videtur
            irrationabilis: quia eorum quae sunt unius speciei est etiam unus modus originis; unde
            si aliae animae in corpore creantur, non potest rationabiliter sustineri quod anima
            primi hominis extra corpus creata sit. Quamvis Augustinus sine assertione hoc dicat, 7
            super Genes. <quote xml:id="ta-l2d17q3-Qd1e226">Deo autem natura est quod facit</quote>. Ipse enim per naturam suam
            omnipotens est: ipse etiam naturarum institutor et conditor est: sicut enim ex
            operatione hominis formae artificiales proveniunt, ita etiam ab intellectu Dei formae
            naturales profluxere; unde id quod ab eo fit, naturae rationem habet. <quote xml:id="ta-l2d17q3-Qd1e229">Si autem
              ibi aliter futura sunt, potius futura sunt sicut ibi sunt ubi praescit ille qui non
              potest falli</quote>. Hujus ratio est quia causae inferiores impediri possunt, ut non
            omne contingat quod in eis futurum est; sed scientia Dei falli non potest, et ideo non
            potest esse ut ipse sciat aliquid futurum quod non sit. <quote xml:id="ta-l2d17q3-Qd1e232">Unde nec aquae diluvii
              illuc pervenerunt</quote>. Hoc non tantum fuit propter loci altitudinem quam propter
            loci puritatem, qui purgatione non indigebat.</p>
        </div>

      </div>
    </body>
  </text>
</TEI>