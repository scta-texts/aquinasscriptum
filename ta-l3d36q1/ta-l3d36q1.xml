<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber III, Distinctio 36, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber III, Distinctio 36, Quaestio 1</title>
          <date when="2016-03-13">March 13, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-13">March 13, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="140va"/>
      </div>
    </front>
    <body>
      <div xml:id="ta-l3d36q1">
        <head xml:id="ta-l3d36q1-Hd1e97">Quaestio 1</head>
        <div xml:id="ta-l3d36q1-Dd1e100">
          <head xml:id="ta-l3d36q1-Hd1e102">Prooemium</head>
          <p xml:id="ta-l3d36q1-d1e105">Postquam determinavit <name ref="#Lombard">Magister</name> de virtutibus et donis, hic
            determinat de connexione eorum. Dividitur autem haec pars in duas: in prima determinat
            de connexione virtutum; in secunda de connexione praeceptorum, quibus actus virtutum
            imperantur, ibi: <quote xml:id="ta-l3d36q1-Qd1e110">cum autem duo sint praecepta caritatis, in quibus (...) tota lex
              pendet et prophetae, advertendum est quomodo hoc fit</quote>. Prima dividitur in duas:
            in prima probat virtutes esse connexas; in secunda probat eas esse aequales, ibi:
              <quote xml:id="ta-l3d36q1-Qd1e113">utrum vero pariter quis omnes possideat virtutes, an aliae magis, aliae minus
              in aliquo fuerint, quaestio est</quote>. Et circa hoc tria facit: primo movet
            quaestionem; secundo ponit unam opinionem cum sua probatione, ibi: <quote xml:id="ta-l3d36q1-Qd1e116">quibusdam enim
              videtur quod aliae magis aliae minus habeantur ab aliquo</quote>; tertio ponit aliam
            opinionem, quae vera est, ibi: <quote xml:id="ta-l3d36q1-Qd1e119">alii verius dicunt virtutes omnes et simul et
              pares esse in quocumque sunt</quote>. Et circa hoc tria facit: primo ponit opinionem
            cum sua probatione; secundo solvit probationem primae opinionis, ibi: <quote xml:id="ta-l3d36q1-Qd1e123">cum ergo
              dicitur aliquis aliqua praeeminere virtute (...) secundum usus exteriores accipiendum
              est</quote>; tertio confirmat per auctoritatem, ibi: <quote xml:id="ta-l3d36q1-Qd1e126">secundum hunc modum,
              scilicet secundum rationem actuum exteriorum (excellere dicitur) ut alibi Augustinus
              dicit</quote>. Hic quaeruntur sex: 1 utrum virtutes politicae sint connexae; 2 utrum
            virtutes gratuitae; 3 utrum dona; 4 utrum virtutes sint aequales; 5 utrum vitia sint
            connexa et paria; 6 utrum praecepta connectantur in caritate, ita quod modus sit in
            praecepto.</p>
        </div>
        <div xml:id="ta-l3d36q1-Dd1e131" type="articulus">
          <head xml:id="ta-l3d36q1-Hd1e133">Articulus 1</head>
          <head xml:id="ta-l3d36q1-Hd1e136" type="question-title">Utrum virtutes politicae sint connexae</head>
          <p xml:id="ta-l3d36q1-d1e139">Ad primum sic proceditur. Videtur quod virtutes politicae non sit connexae. Virtutes
            enim istae ex actibus acquiruntur, ut probat philosophus. Sed actus non sunt connexi.
            Ergo neque praedictae virtutes.</p>
          <p xml:id="ta-l3d36q1-d1e142">Praeterea, quaecumque connectuntur, oportet quod in aliquo uno connectantur. Sed non
            est dare aliquod unum in quo connectantur virtutes, nisi prudentiam, in qua connecti non
            possunt: quia cum prudentia sit quasi ars quaedam operabilium, non est inconveniens quod
            habeat quis prudentiam quantum ad unam materiam, et non quantum ad aliam. Ergo non est
            necessarium quod virtutes sint connexae.</p>
          <p xml:id="ta-l3d36q1-d1e145">Praeterea, sicut prudentia omnes virtutes morales ordinat, ita sapientia ordinat omnes
            scientias, quasi caput scientiarum, ut dicitur 6 Ethic. Sed propter hoc scientiae non
            sunt connexae quia communiter ordinantur a sapientia. Ergo nec propter hoc virtutes
            morales sunt connexae, quia communiter ordinantur a prudentia.</p>
          <p xml:id="ta-l3d36q1-d1e149">Praeterea, secundum philosophum, qui circa mediocres honores moderate se habet, non est
            magnanimus. Constat autem quod virtuosus est secundum aliam virtutem, quam ipse
            innominatam dicit. Ergo una virtus haberi potest alia non habita.</p>
          <p xml:id="ta-l3d36q1-d1e152">Praeterea, ad unamquamque virtutem politicam pertinet medium in propria materia tenere.
            Sed videmus ad sensum quod quidam se habent moderate circa materiam unius virtutis qui
            non habent se moderate circa materiam alterius. Ergo una politica habetur sine alia.</p>
          <p xml:id="ta-l3d36q1-d1e155">Praeterea, Augustinus dicit ad Hieronymum, quod non est divina sententia qua dicitur:
              <quote xml:id="ta-l3d36q1-Qd1e157">qui habet unam habet omnes</quote>. Ergo cum omnis vera sententia sit divina,
            quia secundum Ambrosium, omne verum, a quocumque dicatur, est a spiritu sancto, videtur
            quod non sit vera sententia.</p>
          <p xml:id="ta-l3d36q1-d1e161">Sed contra, philosophus probat, quod nullus potest habere prudentiam nisi habeat
            virtutes morales, neque potest quis habere virtutes morales nisi prudentiam habeat. Ergo
            oportet ad hoc quod una virtus habeatur, omnes simul haberi.</p>
          <p xml:id="ta-l3d36q1-d1e164">Praeterea, Tullius dicit: <quote xml:id="ta-l3d36q1-Qd1e166">si unam de virtutibus tuis amiseris, nullam te
              habiturum necesse est confitearis</quote>; et loquitur de virtutibus politicis, quia
            de gratuitis nihil ponit. Ergo virtutes politicae sunt connexae.</p>
          <p xml:id="ta-l3d36q1-d1e170">Praeterea, qui habet castitatem, castus est. Sed qui est castus, virtuosus est: quia
            autem virtuosus est, nullum vitium ei inest. Ergo qui habet castitatem, caret omni
            vitio, et ita videtur habere omnem virtutem; et eadem ratio est de aliis virtutibus.
            Ergo qui habet unam, habet omnes.</p>
          <p xml:id="ta-l3d36q1-d1e174">Respondeo dicendum quod virtus dupliciter potest considerari. Uno modo secundum esse
            ipsius imperfectum, secundum quod seminaria virtutum insunt nobis a natura; et sic
            virtus dicitur quaedam naturalis inclinatio ad virtutis actum; et hoc modo una virtus
            potest haberi sine alia. Quidam enim sunt naturaliter apti ad liberalitatem, quidam sunt
            proni ad luxuriam ex natura suae complexionis, et sic etiam contingit in aliis. Alio
            modo consideratur virtus secundum esse perfectum quod ex assuefactione recipit; et sic
            accipit nomen politicae virtutis; et hoc modo oportet virtutes omnes esse simul. Et
            potest triplex ratio ex dictis philosophorum accipi. Assignatur autem prima a philosopho
            in 6 Ethic. quae sumitur ab eo quo perficitur quaelibet virtus politica. Inest enim
            homini inclinatio quaedam naturalis ad actum prudentiae, quae virtus naturalis dicitur,
            et vocatur a philosopho dinotica, quam nos industriam dicere possumus: quae quidem et ad
            bona et ad mala se habere potest, unde non est virtus: quia virtus est quae opus
            habentis semper bonum reddit. Unde si debeat ad hoc perduci quod semper ejus judicium
            sit rectum, oportet quod addatur aliquid per quod omnis error prohibeatur. Est autem
            duplex error in judicio. Unus qui est circa finem, sicut habens habitum vitii, qui
            quidem inclinat ad suum actum sicut ad per se bonum; et talis error in agendis
            assimilatur errori qui est circa principia in speculandis. Alius error est in
            prosecutione finis, qui contingit cum quis a recta conceptione quam de fine habet,
            abducitur per passiones; sicut dicitur, quod delectatio corrumpit aestimationem
            prudentiae; et hic error assimilatur in agendis errori qui est in speculativis circa
            discursum principiorum ad conclusionem. Utrumque autem errorem prohibet moralis virtus,
            quae in finem rectum inclinationem facit, et passionem comprimit; et ideo non potest
            esse prudentia sine morali virtute, dico temperantia, fortitudine et hujusmodi.
            Similiter etiam inclinatio naturalis ad ea quae virtutis sunt, quanto major est, tanto
            est magis noxia, nisi rationis discretio adhibeatur; sicut caecus quanto fortius currit,
            tanto magis offenditur. Et ideo ad hoc quod virtus moralis perficiatur, oportet quod a
            prudentia dirigatur; unde prudentia in definitione moralis virtutis ponitur, ut patet in
            2 Ethic. Et ideo oportet virtutes politicas connexas esse. Alia ratio connexionis
            sumitur ex his quae communiter in omni virtute esse oportet; quorum tamen unumquodque
            aliqua virtus principaliter sibi vindicat; sicut difficile vindicat sibi fortitudo;
            medium inter superfluum et diminutum, quod est moderatum, vindicat sibi temperantia;
            rectum vindicat sibi justitia; scientiam autem sibi habet prudentia. Et ideo ab his
            conditionibus unaquaeque dictarum virtutum nomen accipit. Quia autem illud quod est
            maximum in quolibet genere, est causa aliorum; ideo aliae virtutes participant
            quodammodo aliquam praedictarum conditionum ex virtute quae illud principaliter sibi
            vindicat. Quia enim fortis est circa maxime difficilia perseverans, facile etiam in
            aliis difficultatibus minoribus perseverabit. Et hanc causam assignare videtur Seneca,
            qui dicit, omne quod bene fit, juste prudenter, fortiter, temperate fieri. Tertia ratio
            potest sumi ex fine quem intendit quaelibet virtus. Quaelibet enim virtus operatur
            propter bonum virtutis; unde si bonum virtutis, quemadmodum virtuosum decet, intendit,
            nullo modo ab ipso intentionem deflectit. Unde philosophus dicit quod prodigus qui
            expendit non curans bonum, facile in quantumcumque malum declinat.</p>
          <p xml:id="ta-l3d36q1-d1e177">Ad primum ergo dicendum, quod quando aliquis exercetur in actu alicujus virtutis, si
            simul exercetur in actu alicujus vitii, nunquam acquiret aliquam virtutem, quia non
            acquirit prudentiam. Unde oportet ad hoc quod una virtus habeatur, quod bene se habeat
            quis circa omnia quae in usum vitae veniunt; et sic istis virtutibus simul cum prudentia
            acquisitis, ex hoc causabuntur aliae virtutes quae sunt circa ea quae non ita frequenter
            in usum vitae veniunt, ex hoc ipso quod ratio assuefacta est inferioribus viribus
            praeesse, et inferiores ejus nutum sequi, in quo consistit tota ratio moralis
            virtutis.</p>
          <p xml:id="ta-l3d36q1-d1e180">Ad secundum dicendum, quod ex eodem principio procedit prudens circa omnes materias
            virtutum, scilicet ex intentione boni rationis. Unde non potest esse quod prudentia
            acquiratur secundum unam partem materiae moralis virtutis et non secundum aliam, sicut
            contingit in artibus quantum ad illas materias circa quas eodem modo operantur; sicut
            carpentarius de nuce et de quercu similiter facit arcam.</p>
          <p xml:id="ta-l3d36q1-d1e183">Et per hoc etiam patet solutio ad tertium: quia scientiae aliae addunt principia
            specialia ad principia communia sapientiae; et ideo una illarum potest sciri altera
            ignorata. Sed morales virtutes non addunt alia principia super principia prudentiae;
            immo principia prudentiae sunt secundum virtutes morales: quae quidem principia sunt
            fines moralium virtutum secundum philosophum.</p>
          <p xml:id="ta-l3d36q1-d1e186">Ad quartum dicendum, quod qui moderate se habet circa mediocres honores, non habet
            semper actum magnanimitatis; quia ejus materia non sibi competit; habet tamen habitum,
            quo etiam circa illas optime se haberet, si materia illa sibi competeret. Et similiter
            est de liberali et magnifico: non enim est inconveniens quod alicui habenti unam
            virtutem desit exercitium alterius virtutis quia non habet materiam.</p>
          <p xml:id="ta-l3d36q1-d1e189">Ad quintum dicendum, quod ratio illa procedit de virtutibus naturalibus, ut ex dictis
            patet.</p>
          <p xml:id="ta-l3d36q1-d1e193">Ad sextum dicendum, quod negatur esse divina sententia, quia non est ex sacra Scriptura
            prolata, ut ei necesse sit consentire.</p>
        </div>
        <div xml:id="ta-l3d36q1-Dd1e197" type="articulus">
          <head xml:id="ta-l3d36q1-Hd1e199">Articulus 2</head>

          <head xml:id="ta-l3d36q1-Hd1e202" type="question-title">Utrum virtutes gratuitae sint connexae</head>

          <p xml:id="ta-l3d36q1-d1e205">Ad secundum sic proceditur. Videtur quod virtutes gratuitae non sint connexae. Beda
            enim dicit, quod sancti magis humiliantur de virtutibus quas non habent, quam de
            virtutibus quas habent, glorientur. Ergo habent aliquas virtutes et aliquas non
            habent.</p>
          <p xml:id="ta-l3d36q1-d1e208">Praeterea, constat quod multi habent fidem qui non habent caritatem. Utraque autem est
            virtus gratuita. Ergo et cetera.</p>
          <p xml:id="ta-l3d36q1-d1e211">Praeterea, Christus habuit omnes virtutes alias, cui tamen defuit fides et spes. Ergo
            una virtus potest haberi sine alia.</p>
          <p xml:id="ta-l3d36q1-d1e215">Praeterea, perseverantia est quaedam virtus. Sed multi habent virtutes aliquas, in
            quibus non perseverant. Ergo una virtus potest haberi sine alia.</p>
          <p xml:id="ta-l3d36q1-d1e218">Praeterea, conjugati et innocentes possunt habere castitatem. Sed conjugati non habent
            virginitatem, innocentes autem non habent poenitentiam. Ergo non est necessarium quod
            qui habet unam, habeat omnes.</p>
          <p xml:id="ta-l3d36q1-d1e221">Praeterea, nihil est laudabile nisi actus virtutis, neque vituperabile nisi vitium. Sed
            in sacra Scriptura quidam laudantur de uno, et vituperantur de alio, ut patet Apocal. 2.
            Ergo potest haberi una virtus sine alia cujus oppositum vitium habetur.</p>
          <p xml:id="ta-l3d36q1-d1e224">Sed contra, super illud: <quote xml:id="ta-l3d36q1-Qd1e226">feci judicium et justitiam</quote>, Glossa: <quote xml:id="ta-l3d36q1-Qd1e229">a
              parte totum, ut qui habet unam omnes habeat virtutes; et qui una caret, omnibus
              careat</quote>.</p>
          <p xml:id="ta-l3d36q1-d1e233">Idem potest haberi ex Glossa Hieronymi super illud Isai. 16: <quote xml:id="ta-l3d36q1-Qd1e235">venter meus ad Moab
              quasi cithara sonabit</quote>; ubi dicit Glossa: <quote xml:id="ta-l3d36q1-Qd1e238">cithara sonum compositum non
              emittit, si una chorda rupta fuerit: sic spiritualis venter prophetae, si una virtus
              defuerit</quote>.</p>
          <p xml:id="ta-l3d36q1-d1e242">Praeterea, qui habet caritatem, oportet quod habeat alias virtutes: similiter qui habet
            alias virtutes, oportet quod caritatem habeat, quae est forma virtutum. Ergo qui habet
            unam virtutem omnes habet.</p>
          <p xml:id="ta-l3d36q1-d1e246">Respondeo dicendum, quod virtutes gratuitae, quantum ad id quod essentialiter se habet
            ad virtutem, connexionem habent; quantum autem ad id quod accidit virtuti inquantum est
            virtus, quamvis forte non accidat ei inquantum est talis virtus, non oportet connexionem
            esse. Ratio autem connexionis ex tribus sumi potest. Primo ex caritate, quae est forma
            virtutum, cum qua omnes virtutes simul infunduntur. Secundo ex gratia, quae est quasi
            totum potentiale ad virtutes, ex qua quodammodo fluunt virtutes, sicut ex essentia
            animae potentiae. Unde sicut omnes potentiae sunt simul, inquantum connectuntur in
            essentia; ita omnes virtutes gratuitae sunt simul, inquantum connectuntur in gratia.
            Tertio ex ipsa justitia generali, qua justificatur impius, quae nihil imperfectum
            relinquit: quia impium est a Deo dimidiam sperare salutem, ut sancti dicunt. Unde cum
            quis justificatur, omnes virtutes ei simul infunduntur.</p>
          <p xml:id="ta-l3d36q1-d1e249">Ad primum ergo dicendum, quod verbum Bedae intelligendum est de virtutibus quantum ad
            usus, et non quantum ad habitus. Diversi enim sancti diversimode excedunt se invicem in
            usibus diversarum virtutum, secundum quod de quolibet confessore dictum est: <quote xml:id="ta-l3d36q1-Qd1e251">non
              est inventus similis illi qui conservaret legem excelsi</quote>.</p>
          <p xml:id="ta-l3d36q1-d1e255">Ad secundum dicendum, quod sicut virtutes morales non habent perfectam rationem
            virtutis, nisi sint directae per prudentiam; ita nec virtutes gratuitae, nisi sint
            formatae per caritatem. Unde supra, distinct. 23, qu. 3, art. 1, quaestiunc. 1 in corp.,
            dictum est quod fides informis non est virtus.</p>
          <p xml:id="ta-l3d36q1-d1e258">Ad tertium dicendum, quod in Christo fuit de fide quidquid perfectionis est, scilicet
            visio: hoc enim per se ad virtutem pertinet: non autem fuit in Christo imperfectio, quae
            quidem accidit virtuti, quamvis per se conveniat fidei.</p>
          <p xml:id="ta-l3d36q1-d1e261">Ad quartum dicendum, quod perseverantia uno modo est specialis virtus, secundum quod
            dicit propositum persistendi, ut non recedat quis a ratione recta propter tristitias, ut
            dicitur 7 Ethic.: et sic est simul de necessitate cum aliis virtutibus. Alio modo est
            quoddam accidens virtutibus, secundum quod dicit continuationem virtutum usque in finem;
            et sic non est necessario simul cum aliis virtutibus.</p>
          <p xml:id="ta-l3d36q1-d1e264">Ad quintum dicendum, quod virginitas non dicit virtutem, sed quoddam accidens virtuti;
            unde potest sine peccato amitti. Poenitentia autem si sit specialis virtus, potest esse
            in innocentibus sub conditione, ut scilicet si peccarent, poeniterent sicut philosophus
            dicit de verecundia in 4 Ethic.</p>
          <p xml:id="ta-l3d36q1-d1e268">Ad sextum dicendum, quod non solum laudatur actus qui est a virtute, sed actus qui est
            ad virtutem, quo fiunt bona, sed non bene. Similiter non solum semper vituperatur
            peccatum mortale, quod expellit virtutem, sed etiam veniale, quod est simul cum
            virtute.</p>
        </div>
        <div xml:id="ta-l3d36q1-Dd1e272" type="articulus">
          <head xml:id="ta-l3d36q1-Hd1e274">Articulus 3</head>

          <head xml:id="ta-l3d36q1-Hd1e277" type="question-title">Utrum dona sint connexa</head>

          <p xml:id="ta-l3d36q1-d1e280">Ad tertium sic proceditur. Videtur quod dona non sint connexa. 1 Cor., 12, 8:
              <quote xml:id="ta-l3d36q1-Qd1e282" source="http://scta.info/resource/Icor12_8@1-14">alii datur sermo sapientiae per spiritum; alii sermo scientiae secundum eumdem
              spiritum</quote>. Sed sapientia et scientia sunt dona. Ergo alii datur unum donum, et
            alii aliud; et ita non sunt connexa.</p>
          <p xml:id="ta-l3d36q1-d1e286">Praeterea, Gregorius dicit in Moral., quod minor est sapientia, si intellectu careat.
            Ergo sapientia sine intellectu haberi potest.</p>
          <p xml:id="ta-l3d36q1-d1e289">Praeterea, Augustinus dicit de sermone domini in monte secundum Matth., quod ab uno
            dono paulatim fit processus ad aliud. Hoc autem non esset, si necesse foret ea simul
            esse. Ergo dona non sunt connexa.</p>
          <p xml:id="ta-l3d36q1-d1e293">Praeterea, plus distat a communi statu virtutum perfectio transcendens genus virtutis
            quam perfectio manens in genere virtutum. Sed qui habet virtutes, non oportet quod
            habeat eas in perfecto statu virtutum: quae quidem perfectio in genere virtutis manet.
            Ergo multo minus oportet quod habeat perfectionem donorum, quae genus virtutis
            transcendit; et ita dona non connectuntur sibi in gratia, caritate, vel justificatione:
            nec est aliud dare in quo sibi connectantur; ergo non sunt connexa.</p>
          <p xml:id="ta-l3d36q1-d1e296">Praeterea, donorum quaedam perficiunt in vita activa, quaedam in contemplativa. Sed
            multi sunt perfecti in vita activa qui gradum vitae contemplativae nondum attingunt.
            Ergo dona non habentur omnia simul.</p>
          <p xml:id="ta-l3d36q1-d1e299">Sed contra, quidquid est de necessitate salutis, oportet esse simul cum gratia. Sed
            dona sunt de necessitate salutis; quod patet per Glossam, Matth. 6, quae dicit, quod in
            donis est ut operemur mandata, in quibus est ut ad beatitudinem veniamus. Ergo videtur
            quod dona sint connexa in gratia, sicut et virtutes.</p>
          <p xml:id="ta-l3d36q1-d1e302">Praeterea, sapientiae donum ex caritate causatur, ut ex dictis, dist. praec., patet.
            Ergo quicumque habet caritatem, habet sapientiam. Sed sapientia ponitur in ultimo gradu.
            Ergo quicumque habet eam, habet omnia alia dona; et sic omnia dona sunt connexa in
            caritate.</p>
          <p xml:id="ta-l3d36q1-d1e305">Praeterea, justitia generalis, defectus qui peccatum implicant, tollit. Sed contra
            tales defectus dona dantur, sicut consilium contra praecipitationem, ut dicit Gregorius,
            et timor contra superbiae timorem. Ergo simul cum justificatur anima, omnia dona
            infunduntur.</p>
          <p xml:id="ta-l3d36q1-d1e308">Respondeo dicendum, quod, sicut dictum est, dist. 34, quaest. 3, art. 1, donum in hoc
            transcendit virtutem quod supra modum humanum operatur: qui quidem modus ex mensura
            altiori quam sit humana mensura, causatur. Huic autem mensurae, quae Deus est, mens
            humana per caritatem innititur. Et ideo modum istum habent ex ipsa caritate quantum ad
            esse absolutum, quod esse dicimus secundum quod perficiunt in his quae sunt necessaria
            ad salutem. Sed quantum ad perfectum esse secundum quod dona ad altiora se extendunt,
            quod quidem est per gratiam gratis datam, non oportet quod sint connexa.</p>
          <p xml:id="ta-l3d36q1-d1e312">Ad primum ergo dicendum, quod ibi non ponitur simpliciter donum sapientiae et
            scientiae, sed sermo sapientiae et scientiae; et hoc quidem ad perfectionem donorum
            pertinet, ut scilicet homo ita sapientia et scientia abundet ut non solum sibi
            sufficiat, sed per sermonem in alios redundet; unde ponitur inter gratias gratis
            datas.</p>
          <p xml:id="ta-l3d36q1-d1e315">Ad secundum dicendum, quod dictum Gregorii facit ad ostendendum connexionem donorum.
            Vult enim ostendere quod perfectio unius doni non est sine alio; unde sapientia quae
            sine intellectu est, et hebes est, et rationem doni non habet.</p>
          <p xml:id="ta-l3d36q1-d1e318">Ad tertium dicendum, quod gradus ille, sive processus, attenditur quantum ad usus
            donorum; sicut etiam dicitur quod fides praecedit et gignit alias virtutes, cum quibus
            tamen simul quandoque infunditur.</p>
          <p xml:id="ta-l3d36q1-d1e321">Ad quartum dicendum, quod perfectio virtutum secundum intensionem non est de
            necessitate salutis, sicut perfectio quae est ex donis, ut in omnibus scilicet Deum pro
            regula habeat.</p>
          <p xml:id="ta-l3d36q1-d1e324">Ad quintum dicendum, quod quamvis ad perfectum statum contemplationis non perveniat
            omnis qui in vita activa est; tamen omnis Christianus qui in statu salutis est, oportet
            quod aliquid de contemplatione participet, cum praeceptum sit omnibus: <quote xml:id="ta-l3d36q1-Qd1e326">vacate, et
              videte quoniam ego sum Deus</quote>, Psal. 45, 2; ad quod etiam est tertium praeceptum
            legis.</p>
        </div>
        <div xml:id="ta-l3d36q1-Dd1e332" type="articulus">
          <head xml:id="ta-l3d36q1-Hd1e334">Articulus 4</head>

          <head xml:id="ta-l3d36q1-Hd1e337" type="question-title">Utrum virtutes sint aequales</head>

          <p xml:id="ta-l3d36q1-d1e340">Ad quartum sic proceditur. Videtur quod virtutes non sint aequales. 1 Corinth. 13,
            dicitur, quod caritas est major fide et spe. Sed quaelibet harum est virtus. Ergo una
            virtus est minor quam alia.</p>
          <p xml:id="ta-l3d36q1-d1e343">Praeterea, quantitas virtutis objecto mensuratur. Sed una virtus ad plura se extendit
            objecta quam alia. Ergo una virtus est major quam alia.</p>
          <p xml:id="ta-l3d36q1-d1e346">Praeterea, habitus est ad actum habilitare. Sed homo quandoque est magis habilis ad
            actum unius virtutis quam ad actum alterius. Ergo habet unam virtutem magis intensam
            quam aliam.</p>
          <p xml:id="ta-l3d36q1-d1e350">Praeterea, supra, dist. 25, dictum est, quod fides, spes et caritas et operatio
            adaequantur. Sed non omnes operationem virtutum sunt aequales. Ergo nec omnes
            virtutes.</p>
          <p xml:id="ta-l3d36q1-d1e353">Praeterea, de quolibet sancto legitur: <quote xml:id="ta-l3d36q1-Qd1e355">non est inventus similis illi, qui
              conservaret legem excelsi</quote>. Hoc autem non potest esse nisi quia unus excedit
            alium secundum unam, et alius secundum aliam. Ergo in uno homine virtutes non sunt
            aequales: alias qui excederet in una, excederet in omnibus.</p>
          <p xml:id="ta-l3d36q1-d1e359">Sed contra est quod dicitur Apocal. 21, 16: <quote xml:id="ta-l3d36q1-Qd1e361">latera civitatis sunt
              aequalia</quote>; in quo significatur secundum Glossam quod virtutes gratuitae sunt
            aequales.</p>
          <p xml:id="ta-l3d36q1-d1e365">Praeterea, per idem per quod habitus causantur, augentur, secundum philosophum in 2
            Ethic. Sed omnes habitus virtutum simul infunduntur cum gratia. Ergo simul augentur cum
            augmento gratiae. Sed quaecumque simul intenduntur et remittuntur, sunt aequalia. Ergo
            omnes virtutes sunt aequales.</p>
          <p xml:id="ta-l3d36q1-d1e368">Praeterea, secundum quantitatem virtutis est quantitas meriti, et per consequens
            quantitas praemii. Si ergo una virtus esset altera major, eidem deberetur majus et minus
            praemium quam alteri in quo esset, et e converso: quod est impossibile, cum non sit nisi
            unum praemium.</p>
          <p xml:id="ta-l3d36q1-d1e371">Respondeo dicendum, quod est aequalitas secundum quantitatem absolutam, et aequalitas
            secundum quantitatem comparatam, quae dicitur proportionis aequalitas; sicut patet in
            digitis manus, qui non sunt aequales secundum quantitatem absolutam, cum unus alteri
            superpositus excedat ipsum; sunt tamen aequales secundum proportionem: quia sicut
            quantitas unius digiti sufficit ad suum officium, ita et quantitas alterius digiti: unde
            et digiti proportionaliter augentur. Quantitas ergo absoluta virtutis potest attendi
            quantum ad tria: primo quantum ad dignitatem; secundo quantum ad objecta ad quae se
            extendit; tertio quantum ad intensionem, quae cognoscitur in efficacia et modo agendi.
            Et his tribus modis contingit quod una virtus excedatur ab alia absolute loquendo: quia
            una est dignior alia, sicut caritas fide, et prudentia temperantia. Item una est plurium
            objectorum quam alia, sicut prudentia quam temperantia. Item una secundum speciem suam
            requirit majorem intensionem quam alia: quia quanto est difficilius objectum, tanto
            oportet magis contra tendere, et intensius in ipsum moveri. Sed secundum quantitatem
            comparatam sunt aequales, quia proportionaliter in his tribus se habent respectu suorum
            objectorum: et ideo proportionaliter crescunt.</p>
          <p xml:id="ta-l3d36q1-d1e375">Ad primum ergo et secundum patet solutio ex dictis.</p>
          <p xml:id="ta-l3d36q1-d1e378">Ad tertium dicendum, quod hoc quod homo est magis habilis ad actum unius virtutis quam
            ad actum alterius, non est ex diversitate habituum semper, sed ex diversa dispositione
            naturali, aut etiam ex exercitio.</p>
          <p xml:id="ta-l3d36q1-d1e381">Ad quartum dicendum, quod per operationem accipitur ibi exterior actus, qui per morales
            virtutes completur, quas oportet theologicis proportionabiliter aequari, ut dictum est.
            Vel aliter dicendum, quod intelligitur de operationibus quae essentialiter consequuntur
            ad virtutes, sicut sunt actus interiores, quos etiam oportet aequales secundum
            proportionem esse; non autem secundum actus exteriores, qui possunt esse vel
            expeditiores vel impeditiores propter aliqua accidentia.</p>
          <p xml:id="ta-l3d36q1-d1e384">Ad quintum dicendum, quod hoc dicitur quantum ad exercitium virtutum, et usum, et non
            quantum ad habitum.</p>
        </div>
        <div xml:id="ta-l3d36q1-Dd1e388" type="articulus">
          <head xml:id="ta-l3d36q1-Hd1e390">Articulus 5</head>

          <head xml:id="ta-l3d36q1-Hd1e393" type="question-title">Utrum vitia sint connexa</head>

          <p xml:id="ta-l3d36q1-d1e396">Ad quintum sic proceditur. Videtur quod vitia sint connexa. Jacob. 2, 10: <quote xml:id="ta-l3d36q1-Qd1e398">qui
              offendit in uno, factus est omnium reus</quote>. Sed non efficitur omnium reus
            mandatorum, nisi per peccata. Ergo qui facit unum peccatum, habet omnia peccata.</p>
          <p xml:id="ta-l3d36q1-d1e402">Praeterea, peccatum nihil videtur esse in anima nisi privatio virtutis. Sed per unum
            peccatum mortale privantur omnes virtutes. Qui ergo habet unum peccatum, habet
            omnia.</p>
          <p xml:id="ta-l3d36q1-d1e405">Praeterea, sicut virtutes procedunt ex bono amore Dei, ita peccata omnia procedunt ex
            inordinato amore sui, secundum Augustinum. Sed virtutes habent connexionem propter hoc
            quod conveniunt in caritate. Ergo etiam peccata habebunt connexionem propter inordinatum
            amorem, ex quo procedunt.</p>
          <p xml:id="ta-l3d36q1-d1e409">Praeterea, virtus et vitium sunt opposita immediate, ad minus secundum theologos. Sed
            nulla virtus inest habenti aliquod peccatum. Ergo insunt omnia vitia opposita singulis
            virtutibus; et sic idem quod prius.</p>
          <p xml:id="ta-l3d36q1-d1e412">Praeterea, pronior est homo ad peccatum, ad minus in statu naturae corruptae, quam ad
            virtutem: virtus enim est circa difficile. Sed qui habet unam virtutem, habet omnes.
            Ergo multo fortius qui habet unum vitium, habet omnia.</p>
          <p xml:id="ta-l3d36q1-d1e415">Sed contra, peccatum contingit infinitis modis, secundum Dionysium, et philosophum. Sed
            impossibile est infinita inesse eidem. Ergo non possunt omnia peccata connexa esse.</p>
          <p xml:id="ta-l3d36q1-d1e418">Praeterea, philosophus dicit in 4 Eth., quod malum si sit integrum, importabile fieret,
            et seipsum corrumperet. Sed si inessent omnia peccata uni, esset malitia moralis
            integra. Ergo hoc non potest stare.</p>
          <p xml:id="ta-l3d36q1-d1e421">Praeterea, contraria impossibile est inesse eidem. Sed contrarium est unum vitium alii,
            sicut prodigalitas liberalitati. Ergo impossibile est esse peccata connexa.</p>
          <p xml:id="ta-l3d36q1-d1e424">Respondeo dicendum, quod in peccato duo sunt, scilicet aversio et conversio. Ex parte
            aversionis peccata connexionem habent, inquantum avertuntur a bono incommutabili: sed ex
            parte conversionis nullo modo connexionem habere possunt, sicut habent virtutes.
            Virtutes enim habent esse ordinatum, quia in ipsa potentiarum ordinatione consistit
            ratio virtutis; sed peccata praeter intentionem et per accidens fiunt; et ideo non
            reducuntur ad rectum ordinem, nec in aliquo uno connecti possunt. Et praeterea, peccata
            ex operibus sunt, et contingunt omnifariam, nec sunt ab aliquo principio infundente,
            sicut virtutes.</p>
          <p xml:id="ta-l3d36q1-d1e428">Ad primum ergo dicendum, quod hoc intelligitur quantum ad amissionem summi boni, a quo
            omne peccatum avertit: quo amisso, quidquid virtutis habebatur deperit, et omnia
            virtutum merita mortificantur.</p>
          <p xml:id="ta-l3d36q1-d1e431">Ad secundum dicendum, quod peccatum quandoque nominat actum; quandoque autem nominat
            maculam, quae est privatio gratiae et virtutis per comparationem ad actum praecedentem;
            quandoque etiam nominat reatum, qui est obligatio ad poenam propter actus inordinate
            commissos; et ideo secundum diversos actus diversae maculae sunt, et diversi reatus,
            quamvis sit eadem virtus, vel gratia, qua privantur.</p>
          <p xml:id="ta-l3d36q1-d1e434">Ad tertium dicendum, quod a caritate procedunt virtutes secundum ordinem rectum; et
            ideo consonantiam et connexionem habent: sed ex amore inordinato sequuntur vitia extra
            ordinem; et ideo contrarietatem ad invicem habent, et multifariam dividuntur.</p>
          <p xml:id="ta-l3d36q1-d1e437">Ad quartum dicendum, quod immediata oppositio, secundum theologos, virtutis et vitii,
            intelligitur quantum ad actus, et non quantum ad habitus. Aliquis enim per unum actum
            peccati mortalis perdit omnes habitus virtutum, non tamen per illum actum aggeneratur in
            ipso aliquis habitus; unde tunc caret utroque habitu. Non est autem inconveniens ut in
            illo qui habet actum luxuriae, et caret per hoc habitu mansuetudinis, inveniatur actus
            ejus, non quidem ab ipsa procedens, sed ei similis, sicut actus virtutum dicuntur qui
            sunt ad virtutem.</p>
          <p xml:id="ta-l3d36q1-d1e440">Ad quintum dicendum, quod ex hoc ipso quod homo pronior est ad peccandum, non
            requiruntur tot ad unum peccatum, sicut ad unam virtutem; et ideo non est necessarium ut
            qui habet unum peccatum, habeat omnia, sicut qui habet unam virtutem, habeat omnes.
            Utrum autem omnia peccata sint paria, quaere in 2 Lib., distinct. 42, quaest. 1, art.
            5.</p>
        </div>
        <div xml:id="ta-l3d36q1-Dd1e444" type="articulus">

          <head xml:id="ta-l3d36q1-Hd1e446">Articulus 6</head>

          <head xml:id="ta-l3d36q1-Hd1e449" type="question-title">Utrum modus caritatis sit in praecepto</head>

          <p xml:id="ta-l3d36q1-d1e452">Ad sextum sic proceditur. Videtur quod modus caritatis sit in praecepto. Sicut enim
            virtutes connectuntur sibi invicem in caritate, ita et omnia mandata ad caritatem
            reducuntur. Sed virtutes ideo connectuntur sibi in caritate, quia per caritatem
            formantur. Ergo et praecepta ad caritatem reducuntur, quia modus caritatis sub praecepto
            cadit.</p>
          <p xml:id="ta-l3d36q1-d1e455">Praeterea, Deut. 6, 6, dicitur: <quote xml:id="ta-l3d36q1-Qd1e457">diliges dominum Deum tuum ex toto corde tuo, et
              ex tota anima tua, et ex tota fortitudine tua</quote>. Et constat quod ibi praecipitur
            actus caritatis. Sed ex actu caritatis modificantur opera quae sunt in praecepto. Ergo
            praedictus modus est in praecepto.</p>
          <p xml:id="ta-l3d36q1-d1e461">Praeterea, Matth., 19, 17, dicitur: <quote xml:id="ta-l3d36q1-Qd1e463" source="http://scta.info/resource/mt19_17">si vis ad vitam ingredi, serva
              mandata</quote>. Sed nullus potest ad vitam ingredi sine caritate. Ergo modus
            caritatis est in praecepto.</p>
          <p xml:id="ta-l3d36q1-d1e468">Praeterea, sicut deformationi opponitur formatio, ita prohibitioni opponitur
            praeceptum. Sed deformatio operum cadit sub prohibitione. Ergo formatio, quae fit per
            modum caritatis, cadit sub praecepto.</p>
          <p xml:id="ta-l3d36q1-d1e471">Praeterea, per caritatem actus praeceptorum ordinantur in finem debitum. Sed hoc cadit
            sub praecepto, ut patet per apostolum, 1 Corinth. 10, 31: <quote xml:id="ta-l3d36q1-Qd1e473" source="http://scta.info/resource/Icor10_31">omnia in gloriam Dei
              facite</quote>. Ergo et modus caritatis.</p>
          <p xml:id="ta-l3d36q1-d1e477">Sed contra, nihil cadit sub praecepto nisi quod est in potestate nostra; unde
            Hieronymus, anathematizat eos qui dicunt Deum aliquid impossibile homini praecepisse.
            Sed habere caritatem non est in potestate nostra. Ergo modus caritatis non cadit sub
            praecepto.</p>
          <p xml:id="ta-l3d36q1-d1e480">Praeterea, quicumque omittit hoc quod est de substantia praecepti, peccat. Sed aliquis
            diligens Deum dilectione naturali, vel opera pietatis faciens caritate carens, hoc ipso
            non peccat. Ergo modus non cadit sub praecepto.</p>
          <p xml:id="ta-l3d36q1-d1e483">Praeterea, homo in statu innocentiae, etiam si gratiam non habuit, habebat unde poterat
            stare: quod non esset, si modus esset sub praecepto: quia caderet, si sine modo
            praecepta servaret. Ergo modus non est in praecepto.</p>
          <p xml:id="ta-l3d36q1-d1e486">Respondeo dicendum, quod circa hoc sunt quatuor opiniones. Prima opinio est, quod modus
            cadit sub praecepto: quia tamen illud praeceptum est affirmativum, non obligat ad
            semper, quamvis obliget semper: et sic homo non tenetur ex caritate implere mandata,
            nisi pro tempore illo quo caritatem habet; et sic non obligatur ad impossibile. Sed hoc
            dictum non videtur sufficiens: quia si modus est de substantia praecepti, simul curret
            obligatio ad actum et ad modum. Contingit autem quod erit tempus honorandi parentes
            quando etiam caritatem non habet: unde videtur quod tunc teneatur ex caritate implere.
            Et ideo alii dicunt, quod aequaliter currit obligatio praecepti et modi, ut scilicet
            quandocumque tenetur homo implere praeceptum, tenetur implere illud ex caritate. Nec
            propter hoc Deus aliquod impossibile praecipit: quia quamvis homo per se caritatem
            habere non possit, tamen potest facere aliquid unde ipsam a Deo accipiat: quia secundum
            philosophum in 3 Ethic., quae per amicos facimus, aliquo modo possibilia sunt. Sed hoc
            non potest stare: quia aliquis in peccato mortali existens, in quolibet actu de genere
            bonorum, quo praeceptum impleret quo ad substantiam operis, peccaret peccato omissionis,
            inquantum omitteret modum; quod falsum est. Et ideo alii dicunt, quod modus nullo modo
            cadit sub praecepto, et quod homo sine caritate praeceptum legis implet. Sed hoc videtur
            vicinum Pelagianae haeresi, quae ponebat omnia praecepta sine gratia posse impleri. Ideo
            alii mediam viam tenent, et dicunt, quod modus quodammodo in praecepto cadit, et
            quodammodo non. Dicimur enim ad mandata teneri dupliciter. Uno modo ita quod nisi
            impleamus hoc ad quod tenemur, sumus omissionis vel transgressionis rei, et secundum hoc
            tenemur solum ad substantiam mandati, non ad modum. Alio modo ita quod si non impleamus
            id ad quod tenemur, non percipimus mandati fructum; et sic tenemur ad substantiam
            operis, et ad modum, sine quo quantumcumque homo substantiam operis exequatur, ad vitam
            non perveniet. Et haec opinio videtur rationabilior. Constat enim quod praeceptum potest
            dupliciter considerari. Uno modo inquantum imponitur secundum necessitatem quamdam
            implendi: et sic nihil debet imponi alicui nisi quod statim est in ipso ut impleat; quod
            si non implet, punitur: quia sic lex habet vim coactivam, secundum philosophum in 10
            Ethic. Alio modo quantum ad intentionem legislatoris, qui per legis praecepta intendit
            ad virtutem perducere, ut dicitur in 2 Ethic.: et sic quantum ad intentionem
            legislatoris modus virtutis cadit sub praecepto, non quantum ad obligationem legis.</p>
          <p xml:id="ta-l3d36q1-d1e490">Ad primum ergo dicendum, quod praecepta quodammodo connectuntur in caritate sicut in
            fine: quia per ipsam fructum mandati observati quis percipit.</p>
          <p xml:id="ta-l3d36q1-d1e493">Ad secundum dicendum, quod illo praecepto praecipitur actus caritatis non qui sit a
            caritate, sed qui est similis actui caritatis, sicut est actus naturalis dilectionis.
            Vel si praecipitur actus caritatis, praeceptum illud magis est ad ostendendum quo
            tendere debeamus, quam ad obligandum, sicut supra, distinct. 27, dictum est.</p>
          <p xml:id="ta-l3d36q1-d1e496">Ad tertium dicendum, quod ratio illa procedit quantum ad intentionem legislatoris,
            magis quam quantum ad obligationem legis.</p>
          <p xml:id="ta-l3d36q1-d1e499">Ad quartum dicendum, quod facere actum deformem, et abstinere ab ipso, est in potestate
            nostra, non autem facere actum formatum; et ideo non est similis ratio.</p>
          <p xml:id="ta-l3d36q1-d1e502">Ad quintum dicendum, quod modus caritatis plus importat quam relationem operis in finem
            debitum; importat enim quod actus ex habitu caritatis procedat, qua multi carentes,
            actus suos in Deum referunt.</p>
        </div>
        <div xml:id="ta-l3d36q1-Dd1e506">
          <head xml:id="ta-l3d36q1-Hd1e508">Expositio textus</head>
          <p xml:id="ta-l3d36q1-d1e511"><quote xml:id="ta-l3d36q1-Qd1e512">Ubi caritas est, quid est quod possit deesse?</quote> Ergo omnes aliae virtutes
            superfluunt. Et dicendum, quod hoc dicitur propter necessariam connexionem aliarum
            virtutum, quarum ipsa quodammodo est causa. <quote xml:id="ta-l3d36q1-Qd1e515">Sequitur ut ejus fortitudo minus sit
              prudens</quote>. Hoc dicitur secundum quod ab una virtute aliquid in aliam redundat,
            ut dictum est. <quote xml:id="ta-l3d36q1-Qd1e518">Quia vero non justificationis gratia, quam facit caritas,
              instituta sunt, sed in figura futuri, et in onus imposita, ideo clarescente veritate,
              cessaverunt velut umbra</quote>. De hoc dicendum in 1 dist. 4 libri. <quote xml:id="ta-l3d36q1-Qd1e521">Sicut in
              sermone domini octo virtutes praemittuntur, ad quas cetera referuntur</quote>.
            Loquitur de beatitudinibus, quae virtutes dicuntur, inquantum sunt actus virtutum.
              <quote xml:id="ta-l3d36q1-Qd1e524">Quia per caritatem implentur</quote>. Videtur quod dicat duo contraria,
            scilicet quod caritas sit principium et finis mandatorum. Et dicendum, quod hoc non est
            inconveniens: quia sicut in naturalibus forma et finis incidunt in idem, ita et in
            moralibus. Habitus enim, qui est principium actus, ut imperans actum, est etiam
            quodammodo finis, inquantum ad finem proprium utitur actu imperato. <quote xml:id="ta-l3d36q1-Qd1e527">Totam
              magnitudinem et amplitudinem divinorum eloquiorum possidet caritas</quote>. Secundum
            hoc videtur quod prolixitas sacrae Scripturae sit superflua. Et dicendum, quod
            continentur omnia divina eloquia in praecepto caritatis sicut in radice; sed oportuit
            per ramos distingui.</p>
        </div>
      </div>
    </body>
  </text>
</TEI>