<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 15, Quaestio 4</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 15, Quaestio 4</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
























































































































































































































































































































































































































































































































































































































































































































































































































































































































































































































































































































































































































































































































































































































































































































































































































      <div xml:id="starts-on"> </div>
    </front>
    <body>
      <div xml:id="ta-l1d15q4">
        <head xml:id="ta-l1d15q4-Hd1e3490">Quaestio 4</head>
        <div xml:id="ta-l1d15q4-Dd1e3493">
          <head xml:id="ta-l1d15q4-Hd1e3495">Prooemium</head>
          <p xml:id="ta-l1d15q4-d1e3498"><quote xml:id="ta-l1d15q4-Qd1e3499">Hic quaeritur, utrum semel tantum missus sit filius, an saepe mittatur</quote>.
            Hic determinat de missione filii secundum speciales modos ipsius; et dividitur in partes
            duas: in prima determinat veritatem; in secunda removet objectionem, ibi: <quote xml:id="ta-l1d15q4-Qd1e3502">hic
              quaeritur, cur pater non dicitur missus, cum ex tempore a quoquam cognoscitur, sicut
              filius</quote>. Prima in duas: in prima distinguit duos modos missionis filii; in
            secunda assignat ipsorum differentiam, ibi: <quote xml:id="ta-l1d15q4-Qd1e3505">ecce distincti sunt duo modi
              missionis filii</quote>. Prima in duas: in prima movet quaestionem; in secunda ponit
            solutionem, ibi: <quote xml:id="ta-l1d15q4-Qd1e3508">ad quod dicimus quod duobus modis dicitur filius mitti. Ecce
              distincti sunt duo modi missionis filii</quote>. Hic assignat differentiam inter duos
            modos assignatos; et dividitur in duas, secundum duas differentias quas assignat.
            Secunda, ibi: <quote xml:id="ta-l1d15q4-Qd1e3511">praeterea notandum est. Hic quaeritur, cur pater non dicitur
              missus, cum ex tempore a quoquam cognoscitur, sicut filius</quote>. Hic excludit
            objectionem, et circa hoc tria facit: primo movet objectionem, secundo ponit solutionem,
            ibi: <quote xml:id="ta-l1d15q4-Qd1e3514">ad quod dicimus. Quia in eo est principii auctoritas</quote>; tertio ex
            solutione improbat quorundam errorem, quem primo ponit ibi: <quote xml:id="ta-l1d15q4-Qd1e3518">ideoque putaverunt
              quidam haeretici (...) patrem esse majorem et filium minorem</quote>; secundo
            improbat, ibi: <quote xml:id="ta-l1d15q4-Qd1e3521">quod Augustinus improbat</quote>. Ad intellectum hujus partis de
            duobus quaeritur. Primo de missione filii invisibili, secundum se; quia de visibili
            dicetur in 3. Secundo de missione per comparationem ad eos ad quos sit missio. Circa
            primum tria quaeruntur: 1 utrum missio invisibilis conveniat filio; 2 utrum fit
            distincta a missione spiritus sancti invisibili; 3 utrum aliqua missio sit aeterna,
            sicut processio est aeterna et temporalis.</p>
        </div>
        <div xml:id="ta-l1d15q4-Dd1e3526" type="articulus">
          <head xml:id="ta-l1d15q4-Hd1e3528">Articulus 1</head>

          <head xml:id="ta-l1d15q4-Hd1e3531" type="question-title">Utrum filius invisibiliter mittatur in mentem</head>

          <p xml:id="ta-l1d15q4-d1e3534">Ad primum sic proceditur. Videtur quod filius invisibiliter in mentem non mittatur. Ad
            missionem enim divinae personae requiritur quod cognoscatur ipsa persona adveniens; et
            praecipue in missione sapientiae, quam nullus habens ignorat. Sed adveniente filio, non
            cognoscitur ejus adventus. Job 9, 11: <quote xml:id="ta-l1d15q4-Qd1e3536">si venerit ad me, non intelligam</quote>.
            Ergo videtur quod filius non mittatur in mentem.</p>
          <p xml:id="ta-l1d15q4-d1e3540">Item, missio est idem quod processio temporalis, ut supra dictum est, dist. ista,
            quaest. 1, art. 1. Sed, sicut supra diximus, processio non habet quod dicatur
            temporalis, nisi secundum respectum in quem est; quem respectum habet processio spiritus
            sancti ex ipso modo processionis, inquantum procedit ut amor. Cum igitur processio filii
            ex suo modo non habeat respectum ut in quem, sed solum ut a quo, videtur quod processio
            temporalis filio non conveniat, et ita nec missio.</p>
          <p xml:id="ta-l1d15q4-d1e3543">Praeterea, persona divina non mittitur nisi in donis gratiae gratum facientis. Sed dona
            pertinentia ad intellectum quae appropriantur filio, non sunt gratum facientia, cum sint
            communia bonis et malis, ut dicitur 1 Corinth. 13: <quote xml:id="ta-l1d15q4-Qd1e3545">si habuero omnem scientiam
              (...) caritatem autem non habuero, nihil sum</quote>. Ergo filius non dicitur mitti
            invisibiliter in donis sibi appropriatis; et ita nullo modo.</p>
          <p xml:id="ta-l1d15q4-d1e3550">In contrarium est quod habetur Sap. 9, 10: <quote xml:id="ta-l1d15q4-Qd1e3552">mitte illam</quote>, sapientiam,
              <quote xml:id="ta-l1d15q4-Qd1e3555">de caelis</quote>, scilicet tuis, <quote xml:id="ta-l1d15q4-Qd1e3558">a sede magnitudinis tuae</quote>. Non
            autem loquitur de sapientia essentialiter dicta; quia illa non mittitur, cum non sit ab
            alio. Ergo loquitur de sapientia genita, quae est filius.</p>
          <p xml:id="ta-l1d15q4-d1e3562">Item, Augustinus: <quote xml:id="ta-l1d15q4-Qd1e3564">sicut filium generari, est ipsum esse a patre; ita filium
              mitti est cognosci quod sit a patre</quote>. Hoc autem contingit. Ergo et filium
            mitti.</p>
          <p xml:id="ta-l1d15q4-d1e3568">Respondeo dicendum, quod sicut in exitu rerum a principio dicitur bonitas divina in
            creaturas procedere, inquantum repraesentatur in creatura per similitudinem bonitas
            divina in ipsa recepta; ita in reductione rationalis creaturae in Deum intelligitur
            processio divinae personae, quae et missio dicitur, inquantum propria relatio ipsius
            personae divinae repraesentatur in anima per similitudinem aliquam receptam, quae est
            exemplata et originata ab ipsa proprietate relationis aeternae; sicut proprius modus quo
            spiritus sanctus refertur ad patrem, est amor, et proprius modus referendi filium in
            patrem est, quia est verbum ipsius manifestans ipsum. Unde sicut spiritus sanctus
            invisibiliter procedit in mentem per donum amoris, ita filius per donum sapientiae; in
            quo est manifestatio ipsius patris, qui est ultimum ad quod recurrimus. Et quia secundum
            receptionem horum duorum efficitur in nobis similitudo ad propria personarum; ideo
            secundum novum modum essendi, prout res est in sua similitudine, dicuntur personae
            divinae in nobis esse, secundum quod novo modo eis assimilamur; et secundum hoc utraque
            processio dicitur missio. Ulterius, sicuti praedicta originantur ex propriis personarum,
            ita etiam effectum suum non consequuntur ut conjungantur fini, nisi virtute divinarum
            personarum; quia in forma impressa ab aliquo agente est virtus imprimentis. Unde in
            receptione hujusmodi donorum habentur personae divinae novo modo quasi ductrices in
            finem vel conjungentes. Et ideo utraque processio dicitur datio, inquantum est ibi novus
            modus habendi.</p>
          <p xml:id="ta-l1d15q4-d1e3571">Ad primum ergo dicendum, quod ad rationem missionis non requiritur quod sit ibi
            cognitio actualis personae ipsius, sed tantum habitualis, inquantum scilicet in dono
            collato, quod est habitus, repraesentatur proprium divinae personae sicut in
            similitudine; et ita dicitur quod mitti est cognosci quod ab alio sit per modum
            repraesentationis. Sicut aliquid dicitur se manifestare vel facere cognitionem de se,
            inquantum se repraesentat in sui similitudine. Sed tamen me habere actuale donum, in quo
            persona divina detur, non possum scire certitudinaliter in actu, propter similitudinem
            actuum moralium ad actus meritorios (etsi possim ex aliquibus signis conjicere) nisi per
            revelationem fiat certitudo; et ideo dicit Job: <quote xml:id="ta-l1d15q4-Qd1e3573">si venerit ad me, non videbo eum;
              si abierit, non intelligam</quote>; quia certitudinaliter gratia gratum faciens in qua
            est adventus divinae personae, cognosci non potest; quamvis ipsum donum perceptum sit in
            se sufficienter ductivum in cognitionem advenientis personae.</p>
          <p xml:id="ta-l1d15q4-d1e3577">Ad secundum dicendum, quod proprium spiritus sancti, quod est amor, potest dupliciter
            habere respectum ad creaturam, vel ut objectum, vel secundum rationem principii
            exemplaris ad principiatum exemplatum. Sed proprium filii unam tantum habere potest
            relationum dictarum, scilicet illam quae est secundum rationem principii; et hoc
            sufficit ad processionem temporalem filii, quamvis secundum plura possit attendi
            respectus temporalis in processione spiritus sancti: et ita etiam missio utrique
            convenire potest.</p>
          <p xml:id="ta-l1d15q4-d1e3580">Ad tertium dicendum, quod quando aliquid participatur non secundum suum actum
            perfectum, sed secundum aliquem modum, non dicitur proprie haberi; sicut animalia habent
            aliquem modum prudentiae, non tamen dicuntur prudentiam habere, quia non habent actum
            rationis, qui proprie est actus prudentiae, scilicet ipsa electio; unde magis habent
            aliquid simile prudentiae quam prudentiam. Videmus autem in cognitione duos gradus:
            primum, secundum quod cognitio intellectiva tendit in unum; secundum, prout verum
            accipit ut conveniens et bonum. Et nisi sit aliqua resistentia ex tali cognitione,
            sequitur amor et delectatio; quia, secundum philosophum, delectatio consequitur
            operationem perfectam non impeditam. Unde felicitas contemplativa est quando aliquis
            pervenit ad ultimam operationem intellectus et ipsam sine impedimento exercet. Constat
            autem quod in processione verbi aeterni est cognitio perfecta secundum omnem modum, et
            ideo ex tali notitia procedit amor. Unde dicit Augustinus: <quote xml:id="ta-l1d15q4-Qd1e3582">verbum quod insinuare
              intendimus cum amore notitia est</quote>. Quandocumque igitur habetur cognitio ex qua
            non sequitur amor gratuitus, non habetur similitudo verbi, sed aliquid illius. Sed solum
            tunc habetur similitudo verbi, quando habetur cognitio talis ex qua procedit amor, qui
            conjungit ipsi cognito secundum rationem convenientis. Et ideo non habet filium in se
            inhabitantem nisi qui recipit talem cognitionem. Hoc autem non potest esse sine gratia
            gratum faciente. Unde constat quod, simpliciter et proprie loquendo, filius nec datur
            nec mittitur, nisi in dono gratiae gratum facientis; sed in aliis donis quae pertinent
            ad cognitionem, participatur aliquid de similitudine verbi.</p>
        </div>
        <div xml:id="ta-l1d15q4-Dd1e3587" type="articulus">
          <head xml:id="ta-l1d15q4-Hd1e3589">Articulus 2</head>

          <head xml:id="ta-l1d15q4-Hd1e3592" type="question-title">Utrum missio filii distinguatur a missione spiritus
            sancti</head>

          <p xml:id="ta-l1d15q4-d1e3595">Ad secundum sic proceditur. Videtur quod missio filii distinguatur a missione spiritus
            sancti. Missio enim est temporalis processio, ut supra dixit Magister, dist. 14. Sed
            alia est ratio processionis filii, alia ratio processionis spiritus sancti: quia
            spiritus sanctus procedit ut amor, filius ut verbum. Ergo et alia ratio missionis.</p>
          <p xml:id="ta-l1d15q4-d1e3598">Item, omne quod convenit aliquibus secundum prius et posterius non convenit eis
            secundum eandem rationem. Sed spiritui sancto convenit datio per prius quam filio, quia
            habet rationem primi doni: ergo alia est ratio dationis in utroque. Ergo et missionis,
            cum missio sit ipsa datio.</p>
          <p xml:id="ta-l1d15q4-d1e3601">Praeterea, dona in quibus datur filius et spiritus sanctus sunt diversa et non
            dependentia ad invicem. Sed eorum quae non dependent ad invicem, unum potest esse sine
            alio. Ergo missio filii potest esse sine missione spiritus sancti et e converso, et ita
            sunt distinctae etiam secundum tempus missionis.</p>
          <p xml:id="ta-l1d15q4-d1e3605">Praeterea, videmus sensibiliter quosdam simplices ferventes esse in amore divino, qui
            tamen sunt valde hebetes in cognitione divinae sapientiae et e converso. Cum igitur
            missio filii sit secundum donum sapientiae et missio spiritus sancti sit secundum amoris
            donum, videtur quod una missio sine alia possit esse.</p>
          <p xml:id="ta-l1d15q4-d1e3608">Contra, missio spiritus sancti est ad sanctificandum creaturam, ut supra dixit
            Magister, dist. 14. Si igitur missio filii quae est etiam in gratia gratum faciente,
            cujus est sanctificare, esset alia a missione spiritus sancti, essent duae missiones ad
            sanctificandum creaturam rationalem; et ita altera superflueret, quod non invenitur in
            operibus divinis. Ergo una missio non distinguitur ab alia.</p>
          <p xml:id="ta-l1d15q4-d1e3611">Respondeo dicendum, quod de distinctione missionum filii et spiritus sancti,
            tripliciter contingit loqui: aut quantum ad ipsarum diversitatem realem, aut quantum ad
            rationem missionis, aut quantum ad earum separationem. Si primo modo, cum in missione
            duo considerentur: scilicet exitus personae missae ab alia, et effectus secundum quem
            novo modo in creatura persona divina esse dicitur; utroque modo missio filii est alia a
            missione spiritus sancti secundum rem: quia et generatio qua filius exit a patre, est
            alia a processione spiritus sancti qua exit ab utroque. Similiter donum quod perficit
            intellectum, scilicet sapientia, secundum quod attenditur missio filii, est aliud a dono
            quod perficit affectum vel voluntatem, secundum quod attenditur missio spiritus sancti.
            Si autem secundo modo de earum distinctione loquamur, hoc potest esse dupliciter; aut
            secundum rationem propriam utriusque, aut secundum communem. Si secundum communem, tunc
            eadem ratio est missionis filii et spiritus sancti quantum ad utrumque; quia et esse ab
            alio commune est utrique, et similiter esse novo modo in creatura. Sed secundum propriam
            rationem utrumque differt: quia et propria ratio processionis filii non est propria
            ratio processionis spiritus sancti, cum ille procedat ut amor, et hic ut filius vel
            verbum; et similiter proprius modus quo filius dicitur esse in creatura, non est
            proprius modus quo spiritus sanctus est; quinimmo unus per sapientiam, alter per amorem.
            Si autem tertio modo, tunc dico, quod una missio nunquam est sine alia; quia amor
            sequitur notitiam; notitia perfecta, secundum quam est missio filii, semper inducit in
            amorem, et ideo simul infunduntur et simul augmentantur.</p>
          <p xml:id="ta-l1d15q4-d1e3614">Ad primum ergo dicendum, quod quamvis sit alia processio secundum rem, conveniunt tamen
            in quodam communi secundum rationem, quod est esse ab alio.</p>
          <p xml:id="ta-l1d15q4-d1e3617">Ad secundum dicendum, quod, ut prius diximus, in divinis non est prius et posterius;
            tamen exitus spiritus sancti praesupponit exitum filii, secundum ordinem naturae; et ex
            parte ista, si liceret ita loqui, possemus dicere, quod missio filii ex parte exitus
            importati, est prior missione spiritus sancti. Sed hoc esset secundum rationem propriam
            utriusque, et non secundum rationem communem. Si autem considerentur istae missiones
            quantum ad effectum in creatura, hoc dupliciter: vel ex parte ipsius dantis vel
            mittentis; vel ex parte ipsorum donorum in quibus fit missio. Si ex parte donorum, tunc
            simpliciter naturaliter notitia praecedit amorem, et ex parte illa missio filii
            missionem spiritus sancti. Sed hoc erit secundum rationis propriae considerationem, et
            non communis; sicut omnes species motus aequaliter conveniunt in ratione communi motus;
            tamen secundum esse suum proprium, motus localis est prior aliis motibus. Si autem ex
            parte dantis, cum primum movens et inclinans ad dandum sit ipse amor, sic datio spiritus
            sancti est prior datione filii. Sed hoc non ita exprimitur in ratione missionis.</p>
          <p xml:id="ta-l1d15q4-d1e3620">Ad tertium dicendum, quod dona in quibus mittitur filius et spiritus sanctus,
            consequuntur se invicem necessario, ut supra ostensum est, in corp. art., et ideo ratio
            procedit ex falsis.</p>
          <p xml:id="ta-l1d15q4-d1e3624">Ad quartum dicendum, quod illa notitia ex qua procedit amor, viget in ferventibus
            divino amore, qua scilicet cognoscunt divinam bonitatem inquantum est finis, et
            inquantum est largissime in eos profluens sua beneficia; et talem notitiam perfecte non
            habent qui amore ipsius non accenduntur.</p>
          <p xml:id="ta-l1d15q4-d1e3627">Ad quintum dicendum, quod utraque missio ordinatur ad finem unum ultimum, scilicet
            conjungere Deo; sed effectus utriusque missionis differt secundum duo quae inveniuntur
            in rationali creatura, quibus Deo conjungitur, scilicet intellectus et affectus, et ita
            neutra superfluit.</p>
        </div>
        <div xml:id="ta-l1d15q4-Dd1e3631" type="articulus">
          <head xml:id="ta-l1d15q4-Hd1e3633">Articulus 3</head>

          <head xml:id="ta-l1d15q4-Hd1e3636" type="question-title">Utrum missio possit esse aeterna</head>

          <p xml:id="ta-l1d15q4-d1e3639">Ad tertium sic proceditur. Videtur quod missio possit esse aeterna. Sicut enim dicit
            Gregorius, eo mittitur filius quo generatur. Sed generatio ejus est aeterna. Ergo et
            missio.</p>
          <p xml:id="ta-l1d15q4-d1e3642">Item, sicut missio dicit respectum a quo est, et in quem; ita et processio amoris, ut
            supra dictum est, in hac dist., quaest. 1, art. 2. Sed processio amoris est aeterna a
            patre in filium. Ergo et missio potest esse aeterna.</p>
          <p xml:id="ta-l1d15q4-d1e3645">Praeterea, sicut missio dicitur per respectum ad creaturam, ita et donum. Sed donum
            spiritus sancti dicitur ab aeterno. Ergo et missio potest dici aeterna.</p>
          <p xml:id="ta-l1d15q4-d1e3649">Contra est illud quod Augustinus in littera dicit: <quote xml:id="ta-l1d15q4-Qd1e3651">non eo quod de patre natus
              est, dicitur filius missus</quote>.</p>
          <p xml:id="ta-l1d15q4-d1e3655">Praeterea, missio semper ponit novum modum existendi in aliquo ipsius missi. Sed nihil
            novum est aeternum. Ergo non est aeterna, sed tantum temporalis: et hoc simpliciter
            concedendum est.</p>
          <p xml:id="ta-l1d15q4-d1e3658">Ad primum ergo dicendum, quod verbum Gregorii potest tripliciter exponi. Uno modo quod
            loquatur de generatione temporali ipsius filii, secundum quam dicitur missus in carne.
            Secundo modo ut ly eo non sit adverbium, sed ablativi casus; ut sit sensus: ab eo a quo
            generatur mittitur: et hoc verum est. Tertio modo ut loquatur non de missione in actu,
            sed secundum aptitudinem: ex hoc enim filius est, ut ita dicam, missibilis, quo a patre
            per generationem exivit. Esse enim ab alio non dicit totam rationem missionis, ut patet
            ex dictis.</p>
          <p xml:id="ta-l1d15q4-d1e3661">Ad secundum dicendum, quod processio amoris, quamvis sit in aliquem, non tamen ponit
            novum modum existendi in illo, et ideo potest esse aeterna: sed missio ponit novitatem
            existendi in aliquo, et ideo non potest esse aeterna. Et propter hoc, quamvis possit
            concedi aliquo modo quod spiritus sanctus procedat a patre in filium ab aeterno, non
            tamen conceditur quod mittatur a patre in filium ab aeterno.</p>
          <p xml:id="ta-l1d15q4-d1e3664">Ad tertium dicendum, quod missio est nomen verbale, unde importat actualem relationem
            ad creaturam; sed donum imponitur ab aptitudine donandi, et ideo non importat actualem
            respectum ad creaturam; propter quod ab aeterno spiritus sanctus dicitur donum, non
            autem missus, sicut nec datus.</p>
        </div>
      </div>
    </body>
  </text>
</TEI>