<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 27, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 27, Quaestio 3</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="454b"/>
      </div>
    </front>
    <body>
      <div xml:id="ta-l4d27q3">
        <head xml:id="ta-l4d27q3-Hd1e97">Quaestio 3</head>
        <div xml:id="ta-l4d27q3-Dd1e100">
          <head xml:id="ta-l4d27q3-Hd1e102">Prooemium</head>
          <p xml:id="ta-l4d27q3-d1e105">Deinde quaeritur de bigamia; et circa hoc quaeruntur tria: 1 utrum bigamiae sit
            irregularitas adjuncta; 2 utrum solvatur per Baptismum; 3 utrum possit dispensari in
            tali irregularitate.</p>

        </div>
        <div xml:id="ta-l4d27q3-Dd1e109" type="articulus">
          <head xml:id="ta-l4d27q3-Hd1e111">Articulus 1</head>

          <head xml:id="ta-l4d27q3-Hd1e114" type="question-title">Utrum illi bigamiae quae est ex hoc quod aliquis duas uxores
            successive habuit, sit irregularitas annexa</head>

          <div xml:id="ta-l4d27q3-Dd1e117">
            <head xml:id="ta-l4d27q3-Hd1e119">Quaestiuncula 1</head>
            <p xml:id="ta-l4d27q3-d1e122">Ad primum sic proceditur. Videtur quod illi bigamiae quae est ex hoc quod aliquis
              duas uxores successive habuit, non sit irregularitas annexa. Quia multitudo et unitas
              consequuntur ens. Ergo ens et non ens non faciunt multitudinem aliquam. Sed ille qui
              habet successive duas uxores, quando una est in esse, alia non est in esse. Ergo ex
              hoc non efficitur vir non unius uxoris, qui secundum apostolum ab episcopatu
              prohibetur.</p>
            <p xml:id="ta-l4d27q3-d1e125">Praeterea, majus signum incontinentiae apparet in eo qui plures fornicarie cognoscit
              quam qui plures uxores successive habet. Sed ex primo non efficitur aliquis
              irregularis. Ergo nec ex secundo.</p>
            <p xml:id="ta-l4d27q3-d1e128">Praeterea, si bigamia irregularitatem causat; aut hoc est ratione sacramenti, aut
              ratione carnalis copulae. Sed non ratione primi; quia sic si aliquis cum una
              contraxisset per verba de praesenti, et ea mortua ante carnalem copulam subsecutam
              duceret aliam, videretur irregularis; quod est contra Decr. Innocentii III; nec iterum
              ratione secundi; quia secundum hoc etiam qui plures fornicario concubitu cognosceret,
              irregularis esset, quod falsum est. Ergo nullo modo bigamia irregularitatem
              causat.</p>

          </div>
          <div xml:id="ta-l4d27q3-Dd1e132">
            <head xml:id="ta-l4d27q3-Hd1e134">Quaestiuncula 2</head>
            <p xml:id="ta-l4d27q3-d1e137">Ulterius. Videtur quod irregularitas non sit annexa bigamiae quae contingit ex hoc
              quod homo habet duas uxores simul, vel successive unam de jure, et aliam de facto.
              Quia ubi nullum est sacramentum, non potest esse defectus sacramenti. Sed quando
              aliquis contrahit cum aliqua de facto et non de jure, non est ibi aliquod sacramentum:
              quia talis conjunctio non significat conjunctionem Christi ad Ecclesiam. Ergo cum
              irregularitas non consequatur bigamiam nisi propter defectum sacramenti, videtur quod
              talem bigamiam irregularitas non consequatur.</p>
            <p xml:id="ta-l4d27q3-d1e140">Praeterea, aliquis accedens ad illam cum qua contrahit de facto et non de jure,
              committit fornicationem, si non habeat aliam uxorem legitimam; vel adulterium, si
              habeat aliam. Sed dividere carnem suam in plures per fornicationem vel adulterium non
              causat irregularitatem. Ergo nec praedictus bigamiae modus.</p>
            <p xml:id="ta-l4d27q3-d1e143">Praeterea, contingit quod aliquis antequam cognoscat carnaliter illam cum qua de jure
              contraxit, cum alia contrahat de facto, non de jure, et eam carnaliter cognoscat sive
              prima mortua, sive prima vivente. Talis contraxit cum pluribus vel de jure, vel de
              facto; et tamen non est irregularis, quia carnem suam non divisit in plures. Ergo ex
              praedicto modo bigamiae non contrahitur irregularitas.</p>

          </div>
          <div xml:id="ta-l4d27q3-Dd1e147">
            <head xml:id="ta-l4d27q3-Hd1e149">Quaestiuncula 3</head>
            <p xml:id="ta-l4d27q3-d1e152">Ulterius. Videtur quod non contrahatur irregularitas ex hoc quod aliquis non virginem
              ducit uxorem. Quia plus impeditur aliquis defectu proprio quam alieno. Sed si ipse
              contrahens non sit virgo, non fit irregularis. Ergo multo minus si uxor ejus non sit
              virgo.</p>
            <p xml:id="ta-l4d27q3-d1e155">Praeterea, potest esse quod aliquis defloravit aliquam, et postea ducat eam in
              uxorem. Talis non videtur fieri irregularis; quia non dividit carnem suam in plures,
              nec etiam uxor ejus; et tamen ducit corruptam in uxorem. Ergo talis modus bigamiae
              irregularitatem non causat.</p>
            <p xml:id="ta-l4d27q3-d1e158">Praeterea, nullus potest contrahere irregularitatem nisi voluntarius. Sed aliquis
              quandoque ducit uxorem non virginem involuntarius, ut quando credit eam virginem esse,
              et postea invenit eam fuisse corruptam, cognoscens eam. Ergo talis modus non semper
              facit irregularitatem.</p>
            <p xml:id="ta-l4d27q3-d1e161">Praeterea, corruptio sequens matrimonium est vituperabilior quam praecedens. Sed si
              uxor, postquam consummatum est matrimonium, ab alio cognoscatur, non efficitur vir
              irregularis; alias puniretur pro peccato uxoris: potest etiam esse quod postquam hoc
              sciat, reddat ei debitum poscenti antequam de adulterio accusata condemnetur. Ergo
              videtur quod ille modus bigamiae non causet irregularitatem.</p>
            <p xml:id="ta-l4d27q3-d1e165">Sed contra est quod Gregorius dicit: <quote xml:id="ta-l4d27q3-Qd1e167">praecipimus ne unquam illicitas
                ordinationes facias, ne bigamus, aut qui virginem non est sortitus uxorem, aut
                ignoranter habens, vel qualibet parte corporis vitiatum, vel poenitentiae, vel
                curiae cujuslibet conditioni obnoxium, ad sacros ordines permittas
              accedere</quote>.</p>
          </div>
          <div xml:id="ta-l4d27q3-Dd1e173">
            <head xml:id="ta-l4d27q3-Hd1e175">Quaestiuncula 1</head>
            <p xml:id="ta-l4d27q3-d1e178">Respondeo dicendum ad primam quaestionem, quod aliquis per sacramentum ordinis
              minister sacramentorum constituitur; et ille qui aliis sacramenta ministrare debet,
              nullum defectum in sacramentis pati debet. Defectus autem in sacramento est, quando
              sacramenti significatio integra non invenitur. Sacramentum autem matrimonii significat
              conjunctionem Christi ad Ecclesiam, quae est unius ad unam; et ideo requiritur ad
              perfectam significationem sacramenti ut vir sit tantum unius vir, et uxor tantum unius
              uxor; et ideo bigamia, quae hoc tollit, irregularitatem inducit. Et sunt quatuor modi
              bigamiae. Primus est, cum quis habet plures uxores de jure successive. Secundus, cum
              simul habet plures, unam de jure, aliam de facto. Tertius, cum plures habet
              successive, unam de jure, aliam de facto. Quartus, quando viduam ducit in uxorem. Et
              omnibus his est irregularitas adjuncta. Alia autem causa consequens assignatur: quia
              in illis qui accipiunt sacramentum ordinis, maxima spiritualitas debet apparere: tum
              quia spiritualia ministrant, scilicet sacramenta: tum quia spiritualia docent, et in
              spiritualibus occupari debent. Unde cum concupiscentia maxime spiritualitati repugnet,
              per quam totus homo caro efficitur; non debet aliquod signum concupiscentiae
              permanentis in eis apparere, quod quidem in bigamis apparet, qui una uxore contenti
              esse nolunt. Tamen prima ratio est melior.</p>
            <p xml:id="ta-l4d27q3-d1e181">Ad primum ergo dicendum, quod multitudo plurium uxorum simul existentium est
              multitudo simpliciter; et ideo talis multitudo totaliter significationi sacramenti
              repugnat; et propter hoc tollitur sacramentum; sed multitudo uxorum successive est
              multitudo secundum quid; et ideo non tollit significationem sacramenti totaliter, nec
              sacramentum evacuat quantum ad sui essentiam, sed quantum ad sui perfectionem, quae
              requiritur in illis qui sunt sacramentorum dispensatores.</p>
            <p xml:id="ta-l4d27q3-d1e184">Ad secundum dicendum, quod quamvis sit in fornicariis majoris concupiscentiae signum,
              non tamen concupiscentiae ita adhaerentis: quia per fornicationem unus alteri non in
              perpetuum obligatur; et ideo ibi non est defectus sacramenti.</p>
            <p xml:id="ta-l4d27q3-d1e187">Ad tertium dicendum, quod sicut dictum est, bigamia causat irregularitatem, inquantum
              tollit perfectam significationem matrimonii, quae quidem consistit in conjunctione
              animorum, quae fit per consensum, et in conjunctione corporum; et ideo ratione
              utriusque oportet simul esse bigamiam quae irregularitatem faciat; unde per Decret.
              Innocentii abrogatur id quod Magister in littera dicit, scilicet quod solus consensus
              per verba de praesenti sufficit ad irregularitatem inducendam.</p>

          </div>
          <div xml:id="ta-l4d27q3-Dd1e191">
            <head xml:id="ta-l4d27q3-Hd1e193">Quaestiuncula 2</head>
            <p xml:id="ta-l4d27q3-d1e196">Ad secundam quaestionem dicendum, quod in secundis duobus modis bigamiae contrahitur
              irregularitas: quia quamvis in altero non sit sacramentum, est tamen quaedam
              sacramenti similitudo; unde isti duo modi sunt secundarii, et primus est principalis
              in irregularitate causanda.</p>
            <p xml:id="ta-l4d27q3-d1e199">Ad primum ergo dicendum, quod quamvis ibi non sit sacramentum, est tamen ibi aliqua
              similitudo sacramenti, quae non est in fornicario vel in adulterino concubitu; et ideo
              non est simile.</p>
            <p xml:id="ta-l4d27q3-d1e202">Et per hoc patet solutio ad secundum.</p>
            <p xml:id="ta-l4d27q3-d1e205">Ad tertium dicendum, quod in tali casu non reputatur bigamus, quia primum matrimonium
              non habuit perfectam suam significationem. Tamen si per judicium Ecclesiae compellatur
              ad primam redire, et eam cognoscere, statim efficitur irregularis: quia
              irregularitatem non facit peccatum, sed imperfectio significationis.</p>

          </div>
          <div xml:id="ta-l4d27q3-Dd1e209">
            <head xml:id="ta-l4d27q3-Hd1e211">Quaestiuncula 3</head>
            <p xml:id="ta-l4d27q3-d1e214">Ad tertiam quaestionem dicendum, quod in conjunctione Christi et Ecclesiae unitas ex
              utraque parte invenitur; et ideo, sive divisio carnis inveniatur ex parte viri, sive
              ex parte uxoris, est defectus sacramenti, sed tamen diversimode: quia ex parte viri
              requiritur quod aliam non duxerit in uxorem, non quod sit virgo; sed ex parte uxoris
              requiritur etiam quod sit virgo; cujus ratio a decretistis assignatur, quia episcopus
              significat Ecclesiam militantem, cujus curam gerit, in qua sunt multae corruptiones;
              sed sponsa significat Christum, qui virgo fuit; et ideo ex parte sponsae requiritur
              virginitas, sed non ex parte sponsi, ad hoc quod aliquis episcopus fieri possit. Sed
              haec ratio est expresse contra apostolum, Ephes. 5, 2, 5: <quote xml:id="ta-l4d27q3-Qd1e216">viri diligite uxores
                vestras, sicut Christus Ecclesiam</quote>; ex quo apparet quod uxor significat
              Ecclesiam, et sponsus Christum; et iterum, quia vir est caput mulieris, sicut Christus
              Ecclesiae. Et ideo alii dicunt, quod per sponsum significatur Christus, per sponsam
              significatur Ecclesia triumphans, in qua non est aliqua macula. Christus autem primo
              habuit synagogam quasi concubinam; et sic non tollitur aliquid de perfectione
              significationis sacramenti, si sponsus prius habuit concubinam. Sed hoc est valde
              absurdum: quia sicut est una fides antiquorum et modernorum, ita una Ecclesia; unde
              illi qui tempore synagogae Deo serviebant, ad unitatem Ecclesiae, in qua Deo servimus,
              pertinebant. Et praeterea hoc est expresse contra id quod habetur Hierem. 3, Ezech.
              16, Oseae 2, 2, ubi expresse fit mentio de desponsatione synagogae; unde non fuit
              sicut concubina, sed sicut uxor. Et praeterea, secundum hoc fornicatio esset
              sacramentum illius conjunctionis, quod est absurdum; et ideo gentilitas priusquam a
              Christo desponsaretur in fidem Ecclesiae, corrupta fuit a Diabolo per idolatriam. Et
              ideo aliter dicendum, quod defectus in ipso sacramento causat irregularitatem;
              corruptio autem carnis extra matrimonium contingens, quae praecessit matrimonium,
              nullum defectum facit in sacramento ex parte illius in quo est corruptio, sed facit
              defectum ex parte alterius: quia actus contrahentis matrimonium non cadit supra
              seipsum, sed supra alterum; et ideo ex termino specificatur, quod etiam est respectu
              illius actus quasi materia sacramenti. Unde si mulier esset ordinis susceptiva; sicut
              vir efficitur irregularis ex hoc quod ducit in uxorem corruptam, non autem ex hoc quod
              corruptus contrahit, ita fieret mulier irregularis si contraheret cum corrupto; non
              autem si contraheret corrupta, nisi in alio matrimonio prius fuisset corrupta.</p>
            <p xml:id="ta-l4d27q3-d1e220">Et per hoc patet solutio ad primum.</p>
            <p xml:id="ta-l4d27q3-d1e223">Ad secundum dicendum, quod in tali casu sunt diversae opiniones: tamen probabilius
              est quod non sit irregularis, quia carnem suam non divisit in plures.</p>
            <p xml:id="ta-l4d27q3-d1e226">Ad tertium dicendum, quod irregularitas non est poena inflicta, sed defectus quidam
              sacramenti; et ideo non oportet quod semper sit voluntaria bigamia ad hoc quod
              irregularitatem causet; et ideo ille qui uxorem ducit corruptam, quam virginem credit,
              irregularis est eam cognoscens.</p>
            <p xml:id="ta-l4d27q3-d1e230">Ad quartum dicendum, quod si mulier fornicetur post contractum matrimonium, non
              efficitur ex hoc vir irregularis, nisi post corruptionem adulterinam eam iterato
              cognoscat: quia alias corruptio uxoris nullo modo cadit sub actu matrimoniali viri.
              Sed si etiam per jus ei debitum compellatur reddere, vel ex conscientia propria, illa
              petente debitum ante condemnationem adulterii, irregularis efficitur; quamvis de hoc
              sint opiniones. Sed hoc quod dictum est, est probabilius: quia hic non quaeritur quid
              sit peccatum, sed significatio tantum.</p>
          </div>
        </div>
        <div xml:id="ta-l4d27q3-Dd1e235" type="articulus">
          <head xml:id="ta-l4d27q3-Hd1e237">Articulus 2</head>

          <head xml:id="ta-l4d27q3-Hd1e240" type="question-title">Utrum bigamia per Baptismum solvatur</head>

          <p xml:id="ta-l4d27q3-d1e243">Ad secundum sic proceditur. Videtur quod bigamia per Baptismum solvatur. Dicit enim
            Hieronymus super Epist. ad Titum, quod si quis ante Baptismum plures uxores habuit, vel
            unam ante, et aliam post, non est bigamus. Ergo bigamia per Baptismum solvitur.</p>
          <p xml:id="ta-l4d27q3-d1e246">Praeterea, qui facit quod majus est, facit quod minus est. Sed Baptismus tollit omne
            peccatum, quod est gravius quam irregularitas. Ergo tollit bigamiae irregularitatem.</p>
          <p xml:id="ta-l4d27q3-d1e249">Praeterea, Baptismus tollit omnem poenam ex actu provenientem. Sed irregularitas
            bigamiae est hujusmodi. Ergo et cetera.</p>
          <p xml:id="ta-l4d27q3-d1e253">Praeterea, bigamus est irregularis, inquantum deficit a repraesentatione Christi. Sed
            per Baptismum plene Christo conformatur. Ergo solvitur illa irregularitas.</p>
          <p xml:id="ta-l4d27q3-d1e256">Praeterea, sacramenta novae legis sunt magis efficacia quam sacramenta veteris legis.
            Sed sacramenta veteris legis solvebant irregularitates, ut 1 Lib. dictum est a Magistro.
            Ergo et Baptismus, qui est efficacissimum sacramentum in nova lege, solvit
            irregularitatem ex bigamia contractam.</p>
          <p xml:id="ta-l4d27q3-d1e259">Sed contra est quod Augustinus dicit: <quote xml:id="ta-l4d27q3-Qd1e261">acutius intelligunt qui nec eum qui
              catechumenus aut Paganus habuit alteram, ordinandum censuerunt: quia de sacramento
              agitur, non de peccato</quote>.</p>
          <p xml:id="ta-l4d27q3-d1e265">Praeterea, sicut idem dicit, femina si catechumena vel Pagana vitiata est, non potest
            inter Dei virgines post Baptismum velari. Ergo eadem ratione nec bigamus ante Baptismum
            ordinari.</p>
          <p xml:id="ta-l4d27q3-d1e268">Respondeo dicendum, quod Baptismus solvit culpas, et non solvit conjugia; unde cum ex
            ipso conjugio sequatur irregularitas, per Baptismum tolli non potest, ut dicit
            Augustinus.</p>
          <p xml:id="ta-l4d27q3-d1e271">Ad primum ergo dicendum, quod in casu isto non tenetur opinio Hieronymi; nisi forte
            velimus eum exponere, quod loquitur quantum ad superiorem dispensationem.</p>
          <p xml:id="ta-l4d27q3-d1e275">Ad secundum dicendum, quod non oportet ut quod facit majus, faciat minus, nisi sit ad
            id ordinatum; et hoc deficit in proposito, quia Baptismus ad irregularitatem tollendam
            non ordinatur.</p>
          <p xml:id="ta-l4d27q3-d1e278">Ad tertium dicendum, quod hoc intelligendum est de poenis quae consequuntur ex actuali
            peccato quasi inflictae, non infligendae; non enim aliquis virginitatem per Baptismum
            recuperat, et similiter nec carnis indivisionem.</p>
          <p xml:id="ta-l4d27q3-d1e281">Ad quartum dicendum, quod Baptismus conformat Christo quantum ad virtutem mentis, sed
            non quantum ad statum carnis, quae consideratur in virginitate, vel divisione
            carnis.</p>
          <p xml:id="ta-l4d27q3-d1e284">Ad quintum dicendum, quod illae irregularitates ex levibus causis, non perpetuis, erant
            contractae, et ideo etiam per illa sacramenta auferri poterant; et iterum erant ad hoc
            ordinata; non autem Baptismus ad hoc ordinatur.</p>

        </div>
        <div xml:id="ta-l4d27q3-Dd1e288" type="articulus">
          <head xml:id="ta-l4d27q3-Hd1e290">Articulus 3</head>

          <head xml:id="ta-l4d27q3-Hd1e293" type="question-title">Utrum cum bigamo liceat dispensare</head>

          <p xml:id="ta-l4d27q3-d1e296">Ad tertium sic proceditur. Videtur quod cum bigamo non liceat dispensare. Quia Extra.
            de bigamis dicitur: <quote xml:id="ta-l4d27q3-Qd1e298">cum clericis, qui, inquantum in ipsis fuit, secundas mulieres
              sibi conjunxerunt matrimonialiter, tamquam cum bigamis, non licet
            dispensare</quote>.</p>
          <p xml:id="ta-l4d27q3-d1e302">Praeterea, contra jus divinum non licet dispensare. Sed omnia quae in canone dicuntur,
            ad jus divinum pertinent. Cum ergo apostolus in Scriptura canonica dicat: <quote xml:id="ta-l4d27q3-Qd1e304">oportet
              episcopum non nisi unius uxoris virum esse</quote>; videtur quod non possit in hoc
            dispensari.</p>
          <p xml:id="ta-l4d27q3-d1e308">Praeterea, nullus potest dispensare in his quae sunt de necessitate sacramenti. Sed non
            esse irregularem, est de necessitate sacramenti ordinis, cum significatio, quae est
            sacramento essentialis, desit. Ergo non potest in hoc dispensari.</p>
          <p xml:id="ta-l4d27q3-d1e312">Praeterea, quod rationabiliter factum est, non potest rationabiliter mutari. Si ergo
            potest rationabiliter dispensari cum bigamo, irrationabiliter est ei adjuncta
            irregularitas; quod est inconveniens.</p>
          <p xml:id="ta-l4d27q3-d1e315">Sed in contrarium est quod Lucius Papa dispensavit cum Panormitano episcopo, qui erat
            bigamus.</p>
          <p xml:id="ta-l4d27q3-d1e318">Praeterea, Martinus Papa dicit: <quote xml:id="ta-l4d27q3-Qd1e320">lector si viduam uxorem accipiat, in lectoratu
              permaneat; aut si necessitas fuerit, subdiaconus fiat; nihil autem supra: similiter si
              bigamus fuerit</quote>. Ergo ad minus usque ad subdiaconatum cum eo dispensari
            potest.</p>
          <p xml:id="ta-l4d27q3-d1e324">Respondeo dicendum, quod bigamiae non est adjuncta irregularitas de jure naturali, sed
            de jure positivo; nec iterum est de essentialibus ordinis quod aliquis non sit bigamus;
            quod patet ex hoc quod si aliquis bigamus ad ordines accedat, characterem recipit; et
            ideo Papa potest dispensare in tali irregularitate totaliter, sed episcopus quantum ad
            minores ordines. Et quidam dicunt, quod etiam quantum ad majores in illis qui volunt Deo
            in religione servire, propter vitandum religiosorum discursum.</p>
          <p xml:id="ta-l4d27q3-d1e327">Ad primum ergo dicendum, quod per illam decretalem ostenditur eadem esse difficultas
            dispensandi in illis qui de facto cum pluribus contraxerunt, ac si de jure
            contraxissent; non quod subtrahatur simpliciter potestas Papae in talibus.</p>
          <p xml:id="ta-l4d27q3-d1e330">Ad secundum dicendum, quod hoc verum est quantum ad ea quae sunt de jure naturali, et
            quantum ad ea quae sunt de necessitate sacramentorum et fidei; sed in aliis quae sunt de
            institutione apostolorum, cum Ecclesia habeat nunc eamdem potestatem statuendi et
            destruendi quam tunc habuit, potest per eum qui primatum in Ecclesia tenet,
            dispensari.</p>
          <p xml:id="ta-l4d27q3-d1e334">Ad tertium dicendum, quod non quaelibet significatio est de essentia sacramenti, sed
            tantum illa quae pertinet ad officium sacramenti; et talis non tollitur per
            irregularitatem.</p>
          <p xml:id="ta-l4d27q3-d1e337">Ad quartum dicendum, quod in particularibus non potest inveniri ratio quae omnibus
            competat aequaliter, propter eorum diversitatem; et ideo quod universaliter statutum est
            rationabiliter consideratis istis quae in pluribus accidunt, potest etiam per
            dispensationem rationabiliter removeri in aliquo casu determinato.</p>
        </div>
        <div xml:id="ta-l4d27q3-Dd1e342">
          <head xml:id="ta-l4d27q3-Hd1e344">Expositio textus</head>
          <p xml:id="ta-l4d27q3-d1e347"><quote xml:id="ta-l4d27q3-Qd1e348">Si autem verbis exprimant quod tamen corde non volunt, si non sit coactio ibi
              vel dolus; obligatio illa verborum (...) matrimonium facit</quote>. Et loquitur hic
            Magister quantum ad forum exterius Ecclesiae, in quo secundum ea quae apparent,
            judicatur; et accipitur dolus non latens in corde, sed aliquo modo per signa exteriora
            expressus, ut cum se alio nomine vocat. Sed quantum ad forum conscientiae non est verum
            quod Magister hic dicit. <quote xml:id="ta-l4d27q3-Qd1e351">Eremi solitudinem elegit</quote> et cetera. Eremitae
            etiam quamvis obedientiam non promittant, tamen votum continentiae habent annexum, et ex
            more secundum determinatum tempus eorum votum solemnizatur. <quote xml:id="ta-l4d27q3-Qd1e354">Etiam si jam
              tonsuratus est</quote>. Non tamen tenetur tonsuram et habitum religionis deferre: quia
            vel non fuit vera professio ejus, si contradicente uxore votum emisit; vel si ea non
            contradicente, et tamen in saeculo remanente, votum professionis emisit; quamvis fuerit
            verum votum, suspenditur tamen ad tempus vivente uxore inquantum fuit in praejudicium
            ejus. Unde post mortem uxoris tenetur ad religionem redire, nec potest aliam ducere.
            Interim tamen non tenetur habitum deferre, vel tonsuram, tum propter vituperium uxoris,
            tum propter scandalum vitandum. <quote xml:id="ta-l4d27q3-Qd1e357">Cui copulatus in conjugio ulterius ad sacros
              ordines non accederet</quote>. Magister et Pelagius loquuntur secundum rigorem juris;
            unde hodie secundum jura nova non tenetur; quia non est aliquod obstaculum ex parte
            sacramenti, ut prius dictum est.</p>
        </div>
      </div>
    </body>
  </text>
</TEI>