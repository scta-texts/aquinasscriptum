<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 48, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 48, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="686a"/>
      </div>
    </front>
    <body>
      <div xml:id="ta-l4d48q1">
        <head xml:id="ta-l4d48q1-Hd1e97">Quaestio 1</head>
        <head xml:id="ta-l4d48q1-Hd1e100">Distinctio 48</head>
        <div xml:id="ta-l4d48q1-Dd1e103">
          <head xml:id="ta-l4d48q1-Hd1e105">Prooemium</head>
          <p xml:id="ta-l4d48q1-d1e108">Postquam determinavit Magister de divino judicio quantum ad modum judicii et ad
            ministros judicis, hic determinat ea quae pertinent ad personam judicis; et dividitur in
            partes duas: in prima enim parte ostendit in qua forma Christus ad judicium veniens
            apparebit; in secunda determinat de his quae judicium circumstant, ibi: <quote xml:id="ta-l4d48q1-Qd1e110">et putant
              quidam, dominum descensurum in vallem Josaphat in judicio</quote>. Prima pars
            dividitur in duas: in prima ostendit quod Christus judicabit in forma hominis; in
            secunda inducit similitudinem, scilicet quod Christus secundum quod est homo, est causa
            resurrectionis corporum, ibi: <quote xml:id="ta-l4d48q1-Qd1e113">et sicut dicitur Christus secundum formam servi
              judicaturus propter causam praemissam; ita etiam dicitur suscitaturus corpora
              mortuorum secundum humanitatem</quote>. Prima pars dividitur in duas: in prima
            determinat quod Christus in forma hominis judicabit; in secunda quod in forma hominis
            gloriosa, ibi: <quote xml:id="ta-l4d48q1-Qd1e116">sed cum in forma humana constet eum appariturum, quaeritur</quote>
            et cetera. <quote xml:id="ta-l4d48q1-Qd1e119">Et putant quidam dominum descensurum in vallem Josaphat in
              judicio</quote>. Hic determinat ea quae adventum judicis circumstant; et circa hoc duo
            facit: primo determinat ea quae concomitantur judicis adventum; secundo ea quae
            consequuntur, ibi: <quote xml:id="ta-l4d48q1-Qd1e122">cum autem factum fuerit caelum novum et terra nova, tunc erit
              lux lunae sicut lux solis</quote>. Circa primum duo facit: primo enim determinat locum
            adventus; secundo effectum judicis venientis, ibi: <quote xml:id="ta-l4d48q1-Qd1e126">veniente autem ad judicium
              domino (...) sol et luna dicuntur obscurari</quote>. Hic est duplex quaestio. Prima
            est de ipso judice. Secunda de mundi innovatione, quae judicium sequitur. Circa primum
            quaeruntur quatuor: 1 utrum Christus in forma hominis sit judicaturus; 2 utrum in
            judicio apparebit in figura gloriosa; 3 utrum possit apparere in natura divinitatis
            aliquibus sine gaudio; 4 de his quae adventum judicis circumstant.</p>

        </div>
        <div xml:id="ta-l4d48q1-Dd1e131" type="articulus">
          <head xml:id="ta-l4d48q1-Hd1e133">Articulus 1</head>

          <head xml:id="ta-l4d48q1-Hd1e136" type="question-title">Utrum Christus in forma servi sit judicaturus</head>

          <p xml:id="ta-l4d48q1-d1e139">Ad primum sic proceditur. Videtur quod Christus in forma servi non sit judicaturus.
            Judicium enim auctoritatem requirit in judicante. Sed auctoritas super vivos et mortuos
            est in Christo secundum quod est Deus: sic enim est dominus et creator omnium. Ergo in
            forma divinitatis judicabit.</p>
          <p xml:id="ta-l4d48q1-d1e142">Praeterea, in judice requiritur potestas invincibilis; unde Eccli. 7, 6: <quote xml:id="ta-l4d48q1-Qd1e144">noli
              quaerere fieri judex, nisi valeas virtute irrumpere iniquitates</quote>. Sed virtus
            invincibilis convenit Christo secundum quod est Deus. Ergo in forma divinitatis
            judicabit.</p>
          <p xml:id="ta-l4d48q1-d1e148">Praeterea, Joan. 5, 22, dicitur: <quote xml:id="ta-l4d48q1-Qd1e150">pater omne judicium dedit filio, ut omnes
              honorificent filium sicut honorificant patrem</quote>. Sed honor aequalis non debetur
            patri et filio secundum humanam naturam. Ergo non judicabit secundum formam humanam.</p>
          <p xml:id="ta-l4d48q1-d1e155">Praeterea, Daniel. 7, 9, dicitur: <quote xml:id="ta-l4d48q1-Qd1e157">aspiciebam donec throni positi sunt, et
              antiquus dierum sedit</quote>. Throni autem judiciariam potestatem designant;
            antiquitas autem de Deo dicitur ratione aeternitatis; ut dicit Dionysius in Lib. de Div.
            Nom. Ergo secundum hoc judicare convenit filio prout est aeternus; non ergo secundum
            quod homo.</p>
          <p xml:id="ta-l4d48q1-d1e161">Praeterea, Augustinus dicit, et habetur in littera, quod per verbum filii Dei fit
            animarum resurrectio. Sed judicium illud finale magis pertinet ad animam quam ad carnem.
            Ergo magis convenit judicare Christo secundum quod est Deus, quam inquantum est
            homo.</p>
          <p xml:id="ta-l4d48q1-d1e164">Sed contra, Joan. 5, 27, dicitur: <quote xml:id="ta-l4d48q1-Qd1e166">potestatem dedit ei judicium facere, quia
              filius hominis est</quote>.</p>
          <p xml:id="ta-l4d48q1-d1e170">Praeterea, Job 36, 17, dicitur: <quote xml:id="ta-l4d48q1-Qd1e172">causa tua quasi impii judicata est</quote>;
            Glossa, <quote xml:id="ta-l4d48q1-Qd1e175">a Pilato</quote>: ideo <quote xml:id="ta-l4d48q1-Qd1e178">judicium causamque recipies</quote>;
            Glossa, <quote xml:id="ta-l4d48q1-Qd1e181">ut juste judices</quote>. Sed Christus secundum humanam naturam judicatus
            est a Pilato. Ergo secundum humanam naturam judicabit.</p>
          <p xml:id="ta-l4d48q1-d1e185">Praeterea, ejus est judicare cujus est legem condere. Sed Christus in humana natura
            apparens nobis legem Evangelii dedit. Ergo et secundum eamdem naturam judicabit.</p>
          <p xml:id="ta-l4d48q1-d1e188">Respondeo dicendum, quod judicium aliquod dominium in judicando requirit; unde Rom. 14,
            4: <quote xml:id="ta-l4d48q1-Qd1e190">tu quis es qui judicas alienum servum?</quote> Et ideo secundum hoc Christo
            competit judicare quod dominium super homines habet, de quibus principaliter erit finale
            judicium. Ipse autem est noster dominus non solum ratione creationis, quia
              <quote xml:id="ta-l4d48q1-Qd1e193">dominus ipse est Deus, ipse fecit nos, et non ipsi nos</quote>, Psalm. 99, 3;
            sed etiam ratione redemptionis, quod ei competit secundum humanam naturam; unde Rom. 14,
            9: <quote xml:id="ta-l4d48q1-Qd1e196">in hoc Christus mortuus est et resurrexit, ut et vivorum et mortuorum
              dominetur</quote>. Ad praemium autem vitae aeternae nobis creationis bona non
            sufficerent, nisi redemptionis beneficium adderetur, propter impedimentum quod naturae
            creatae supervenit ex peccato primi parentis. Unde cum judicium illud finale ad hoc
            ordinetur ut aliqui admittantur ad regnum, conveniens est ut ipse Christus secundum
            humanam naturam, cujus redemptionis beneficio ad regnum admittimur, illi judicio
            praesideat; et hoc est quod dicitur Act. 10, 42, quod <quote xml:id="ta-l4d48q1-Qd1e199">constitutus est a Deo judex
              vivorum et mortuorum</quote>. Et quia per redemptionem humani generis non solum
            homines reparavit, sed etiam universaliter totam creaturam; secundum quod tota creatura
            reparato homine melioratur, ut habetur Coloss. 1, 20: <quote xml:id="ta-l4d48q1-Qd1e202">pacificans per sanguinem
              crucis ejus sive quae in terris sive quae in caelis sunt</quote>; ideo non solum super
            homines, sed super universam creaturam Christus per suam passionem dominium promeruit,
            et judiciariam potestatem. Matth. ult., 10: <quote xml:id="ta-l4d48q1-Qd1e206">data est mihi omnis potestas in caelo
              et in terra</quote>.</p>
          <p xml:id="ta-l4d48q1-d1e211">Ad primum ergo dicendum, quod in Christo secundum divinam naturam est auctoritas
            dominii respectu universalis creaturae ex jure creationis; sed in ipso est auctoritas
            dominii quam per passionem promeruit, et est quasi auctoritas secundaria et acquisita;
            sed prima est naturalis et aeterna.</p>
          <p xml:id="ta-l4d48q1-d1e214">Ad secundum dicendum, quod quamvis Christus secundum quod homo non habeat a se
            invincibilem potestatem ex naturali virtute humanae speciei; tamen ex dono divinitatis
            etiam in humana natura habet invincibilem potestatem, secundum quod omnia sunt subjecta
            pedibus ejus, ut dicitur 1 Corinth. 12; et ideo judicabit quidem in humana natura, sed
            ex virtute divinitatis.</p>
          <p xml:id="ta-l4d48q1-d1e217">Ad tertium dicendum, quod Christus non suffecisset ad humani generis redemptionem, si
            purus homo fuisset; et ideo ex hoc quod secundum humanam naturam genus humanum redimere
            potuit, ac per hoc judiciariam potestatem consecutus est, manifeste ostenditur quod ipse
            est Deus, et ita aequaliter honorandus cum patre, non inquantum homo, sed inquantum
            Deus.</p>
          <p xml:id="ta-l4d48q1-d1e220">Ad quartum dicendum, quod in illa visione Danielis manifeste exprimitur totus ordo
            judiciariae potestatis; quae quidem sicut in prima origine est in ipso Deo; et
            specialius in patre, qui est fons totius divinitatis; et ideo primo praemittitur quod
              <quote xml:id="ta-l4d48q1-Qd1e222">antiquus dierum sedit</quote>. Sed a patre judiciaria potestas traducta est in
            filium non solum ab aeterno secundum divinam naturam, sed etiam in tempore secundum
            humanam, in qua meruit; et ideo subjungitur in visione praedicta: <quote xml:id="ta-l4d48q1-Qd1e225">ecce cum
              nubibus caeli quasi filius hominis veniebat, et usque ad antiquum dierum pervenit; et
              dedit ei potestatem et honorem et regnum</quote>.</p>
          <p xml:id="ta-l4d48q1-d1e229">Ad quintum dicendum, quod Augustinus loquitur per appropriationem quamdam, ut videlicet
            reducat effectus quos Christus in humana natura fecit, ad causas aliquo modo consimiles.
            Et quia secundum animam sumus ad imaginem et similitudinem Dei, secundum carnem autem
            sumus ejusdem speciei cum homine Christo; ideo ea quae in animabus nostris Christus
            fecit, divinitati attribuit; quae vero in carne nostra facit, vel facturus est,
            attribuit carni ejus: quamvis caro ejus inquantum est divinitatis organum, ut dicit
            Damascenus habeat etiam effectum in animabus nostris, secundum illud quod dicitur Hebr.
            9, 14, quod <quote xml:id="ta-l4d48q1-Qd1e231">sanguis ejus emundabit conscientias nostras; ab operibus
              mortuis</quote>; et sic etiam verbum caro factum, est causa resurrectionis animarum.
            Unde etiam secundum humanam naturam convenienter est judex non solum corporalium, sed
            spiritualium bonorum.</p>

        </div>
        <div xml:id="ta-l4d48q1-Dd1e236" type="articulus">
          <head xml:id="ta-l4d48q1-Hd1e238">Articulus 2</head>

          <head xml:id="ta-l4d48q1-Hd1e241" type="question-title">Utrum Christus in judicio apparebit in forma humanitatis
            gloriosa</head>

          <p xml:id="ta-l4d48q1-d1e244">Ad secundum sic proceditur. Videtur quod Christus in judicio non apparebit in forma
            humanitatis gloriosa. Joan. 19, 37: <quote xml:id="ta-l4d48q1-Qd1e246">videbunt in quem transfixerunt</quote>;
            Glossa: <quote xml:id="ta-l4d48q1-Qd1e249">quia in ea carne venturus est in qua crucifixus est</quote>. Sed
            crucifixus est in forma infirma. Ergo in forma infirmitatis apparebit, non in forma
            gloriosa.</p>
          <p xml:id="ta-l4d48q1-d1e253">Praeterea, Matth. 24, 30, dicitur, quod <quote xml:id="ta-l4d48q1-Qd1e255" source="http://scta.info/resource/mt24_30">apparebit signum filii hominis in
              caelo</quote>, idest signum crucis; et Chrysostomus dicit, quod veniet in judicio
            Christus, non solum vulnerum cicatrices, sed etiam ipsam mortem exprobratissimam
            ostendens. Ergo videtur quod non apparebit in forma gloriosa.</p>
          <p xml:id="ta-l4d48q1-d1e259">Praeterea, secundum hanc formam Deus in judicio apparebit quae ab omnibus conspici
            possit. Sed Christus secundum formam humanitatis gloriosam non poterit videri ab
            omnibus, bonis et malis; quia oculus non glorificatus non videtur esse proportionatus ad
            videndum claritatem corporis gloriosi. Ergo non apparebit in forma gloriosa.</p>
          <p xml:id="ta-l4d48q1-d1e263">Praeterea, illud quod promittitur justis in praemium, non conceditur injustis. Sed
            videre gloriam humanitatis promittitur justis in praemium. Joan. 10, 9:
              <quote xml:id="ta-l4d48q1-Qd1e265">ingredietur et egredietur, et pascua inveniet</quote>, idest refectionem et in
            divinitate et in humanitate, ut Augustinus exponit; et Isa. 33, 17: <quote xml:id="ta-l4d48q1-Qd1e268">regem in
              decore suo videbunt</quote>. Ergo in judicio non apparebit omnibus in forma
            gloriosa.</p>
          <p xml:id="ta-l4d48q1-d1e272">Praeterea, secundum illam formam Christus judicabit in qua judicatus est; unde super
            illud Joan. 5: <quote xml:id="ta-l4d48q1-Qd1e274">sic et filius, quos vult, vivificat</quote>, dicit Glossa:
              <quote xml:id="ta-l4d48q1-Qd1e277">in qua forma injuste judicatus est, juste judicabit, ut possit ab impiis
              videri</quote>. Sed judicatus est in forma infirmitatis. Ergo et in eadem in judicio
            apparebit.</p>
          <p xml:id="ta-l4d48q1-d1e281">Sed contra est quod dicitur Luc. 21, 27: <quote xml:id="ta-l4d48q1-Qd1e283">tunc videbunt filium hominis venientem
              in nube cum potestate magna et majestate</quote>. Majestas autem et potestas ad
            gloriam pertinent. Ergo in forma gloriosa apparebit.</p>
          <p xml:id="ta-l4d48q1-d1e287">Praeterea, ille qui judicat, debet eminere illis qui judicantur. Sed electi qui
            judicabuntur a Christo, corpora gloriosa habebunt. Ergo multo fortius judex in forma
            gloriosa apparebit.</p>
          <p xml:id="ta-l4d48q1-d1e290">Praeterea, sicut judicari est infirmitatis, ita judicare est auctoritatis et gloriae.
            Sed in primo adventu, in quo Christus venit ad hoc quod judicaretur, in forma
            infirmitatis apparuit. Ergo in secundo adventu in quo veniet ad hoc ut judicet,
            apparebit in forma gloriosa.</p>
          <p xml:id="ta-l4d48q1-d1e293">Respondeo dicendum quod Christus dicitur Dei et hominum mediator, inquantum pro
            hominibus satisfacit, et interpellat apud patrem, et ea quae sunt patris hominibus
            communicat, secundum quod dicitur Joan. 17, 22: <quote xml:id="ta-l4d48q1-Qd1e295">claritatem quam dedisti mihi,
              dedi eis</quote>. Secundum hoc autem utrumque convenit ei quod cum utroque communicat
            extremorum. Inquantum enim cum hominibus communicat, vices hominum gerit apud patrem;
            inquantum vero cum patre communicat, dona patris transmittit ad homines. Quia ergo in
            primo adventu ad hoc venit ut pro nobis satisfaceret apud patrem, in forma nostrae
            infirmitatis apparuit: quia vero in secundo adventu ad hoc veniet ut justitiam patris in
            homines exequatur, gloriam demonstrare debebit, quae inest ei ex communione ad patrem:
            et ideo in forma gloriosa apparebit.</p>
          <p xml:id="ta-l4d48q1-d1e300">Ad primum ergo dicendum, quod in eadem carne apparebit, sed non similiter se
            habente.</p>
          <p xml:id="ta-l4d48q1-d1e303">Ad secundum dicendum, quod signum crucis apparebit in judicio non ad judicium tunc
            existentis infirmitatis, sed praeteritae, ut per hoc justior eorum condemnatio appareat
            qui tantam misericordiam neglexerunt, et eorum praecipue qui Christum injuste persecuti
            sunt. Cicatrices autem quae in ejus corpore apparebunt, non pertinebunt ad aliquam
            infirmitatem, sed erunt indicia maximae virtutis, qua Christus per passionis
            infirmitatem de hostibus triumphavit. Exprobratissimam etiam mortem ostendet, non
            sensibiliter oculis eam ingerens, ac si tunc eam pateretur; sed ex his quae apparebunt,
            scilicet indiciis praeteritae passionis, homines in recognitionem praeteritae mortis
            adducet.</p>
          <p xml:id="ta-l4d48q1-d1e306">Ad tertium dicendum, quod corpus gloriosum habet in potestate sua ut se demonstret vel
            non demonstret oculo non glorioso, ut patet ex iis quae supra, 44 dist., quaest. 2, art.
            4, dicta sunt; et ideo in forma gloriosa Christus ab hominibus poterit videri.</p>
          <p xml:id="ta-l4d48q1-d1e309">Ad quartum dicendum, quod sicut amici gloria est delectabilis; ita gloria et potestas
            ejus qui odio habetur, maxime contristat; et ideo sicut visio gloriae humanitatis
            Christi erit justis in praemium, ita inimicis Christi erit in supplicium; unde Isa. 26,
            2: <quote xml:id="ta-l4d48q1-Qd1e311">videant et confundantur zelantes populi et ignis</quote>, scilicet invidiae,
              <quote xml:id="ta-l4d48q1-Qd1e314">hostes tuos devoret</quote>.</p>
          <p xml:id="ta-l4d48q1-d1e318">Ad quintum dicendum, quod forma ibi accipitur pro natura humana, in qua judicatus est,
            et etiam judicabit; non autem pro qualitate naturae, quae non erit eadem in judicante,
            scilicet infirma, quae in judicato fuit.</p>

        </div>
        <div xml:id="ta-l4d48q1-Dd1e323" type="articulus">
          <head xml:id="ta-l4d48q1-Hd1e325">Articulus 3</head>

          <head xml:id="ta-l4d48q1-Hd1e328" type="question-title">Utrum divinitas a malis sine gaudio videri possit</head>

          <p xml:id="ta-l4d48q1-d1e331">Ad tertium sic proceditur. Videtur quod divinitas a malis sine gaudio possit videri.
            Constat enim quod impii manifestissime cognoscent Christum esse Deum. Ergo divinitatem
            ejus videbunt; et tamen de visione Christi non gaudebunt. Ergo divinitas sine gaudio
            videri potest.</p>
          <p xml:id="ta-l4d48q1-d1e334">Praeterea, voluntas impiorum perversa non magis adversatur humanitati Christi quam ejus
            divinitati. Sed hoc quod videbunt gloriam humanitatis, cedet eis in poenam, ut dictum
            est. Ergo multo fortius, si divinitatem viderent, magis tristarentur quam gauderent.</p>
          <p xml:id="ta-l4d48q1-d1e337">Praeterea, quae sunt in affectu, non de necessitate sequuntur ad ea quae sunt in
            intellectu; unde Augustinus dicit: <quote xml:id="ta-l4d48q1-Qd1e339">praecedit intellectus, et sequitur tardus aut
              nullus affectus</quote>. Sed visio ad intellectum pertinet, gaudium autem ad affectum.
            Ergo poterit esse divinitatis visio sine gaudio.</p>
          <p xml:id="ta-l4d48q1-d1e344">Praeterea, omne quod recipitur in aliquo, recipitur per modum recipientis, et non per
            modum recepti. Sed omne quod videtur, quodammodo in vidente recipitur. Ergo quamvis
            divinitas in se sit delectabilissima, tamen visa ab illis qui sunt tristitia absorpti,
            non delectabit, sed magis contristabit.</p>
          <p xml:id="ta-l4d48q1-d1e347">Praeterea, sicut se habet sensus ad sensibile, ita se habet intellectus ad
            intelligibile. Sed ita est in sensibus, quod palato non sano poena est panis, qui sano
            est suavis, ut dicit Augustinus; et similiter accidit in aliis sensibus. Ergo cum
            damnati habeant intellectum indispositum, videtur quod visio lucis increatae magis
            afferet eis poenam quam gaudium.</p>
          <p xml:id="ta-l4d48q1-d1e350">Sed contra est quod dicitur Joan. 17, 3: <quote xml:id="ta-l4d48q1-Qd1e352">haec est vita aeterna, ut cognoscant te
              verum Deum</quote>; ex quo patet quod essentia beatitudinis in Dei visione consistit.
            Sed de ratione beatitudinis est gaudium. Ergo divinitas sine gaudio videri non
            potest.</p>
          <p xml:id="ta-l4d48q1-d1e356">Praeterea, essentia ipsa divinitatis est essentia veritatis. Sed unicuique est
            delectabile videre verum; unde et homines natura scire desiderant, ut dicitur in
            principio Metaph. Ergo divinitas sine gaudio videri non potest.</p>
          <p xml:id="ta-l4d48q1-d1e359">Praeterea, si aliqua visio non semper est delectabilis, convenit eam quandoque esse
            tristabilem. Sed visio intellectiva nunquam est contristabilis: quia delectationi quae
            est in intelligendo, non opponitur aliqua tristitia, ut dicit philosophus. Cum ergo
            divinitas non possit videri nisi per intellectum, videtur quod divinitas sine gaudio
            videri non possit.</p>
          <p xml:id="ta-l4d48q1-d1e362">Respondeo dicendum, quod in quolibet appetibili vel delectabili duo possunt
            considerari; scilicet id quod appetitur vel est delectabile, et id quod est ratio
            appetibilitatis vel delectabilitatis in ipso. Sicut autem, secundum Boetium in Lib. de
            Hebdomad., <quote xml:id="ta-l4d48q1-Qd1e364">id quod est, habere aliquid praeter quam quod ipsum est, potest; ipsum
              vero esse nihil aliud praeter se habet admixtum</quote>; ita id quod est appetibile
            vel delectabile, potest habere aliquid admixtum, unde non sit delectabile vel
            appetibile; sed id quod est ratio delectabilitatis, nihil habet admixtum vel habere
            potest, propter quod non delectabilis sit vel appetibilis. Res igitur quae sunt
            delectabiles per participationem bonitatis, quae est ratio appetibilitatis et
            delectabilitatis, possunt apprehensae non delectare; sed id quod per essentiam suam est
            bonitas, impossibile est quod ejus essentia apprehensa non delectet. Unde cum Deus
            essentialiter sit ipsa bonitas, non potest divinitas sine gaudio videri.</p>
          <p xml:id="ta-l4d48q1-d1e369">Ad primum ergo dicendum, quod impii manifeste cognoscent Christum esse Deum, non per
            hoc quod divinitatem ejus videant, sed per manifestissima divinitatis indicia.</p>
          <p xml:id="ta-l4d48q1-d1e372">Ad secundum dicendum, quod divinitatem, secundum quod est in se, nullus potest odio
            habere, sicut nec aliquis potest odio habere ipsam bonitatem; sed quantum ad aliquos
            divinitatis effectus dicitur ab aliquibus odio haberi, inquantum scilicet aliquid agit
            vel praecipit quod est contrarium voluntati; et ideo visio divinitatis nulli potest esse
            non delectabilis.</p>
          <p xml:id="ta-l4d48q1-d1e375">Ad tertium dicendum, quod verbum Augustini est intelligendum quando id quod
            apprehenditur per intellectum praecedentem, est bonum per participationem, et non per
            essentiam, sicut sunt omnes creaturae; unde potest in eis esse aliquid quare affectus
            non moveatur. Similiter etiam in via Deus cognoscitur per effectus, et intellectus non
            attingit ad ipsam essentiam bonitatis ejus; unde non oportet quod affectus intellectum
            sequatur, sicut sequeretur, si essentiam ejus videret, quae est ipsa bonitas.</p>
          <p xml:id="ta-l4d48q1-d1e378">Ad quartum dicendum, quod tristitia non nominat dispositionem, sed magis passionem;
            omnis autem passio a contraria causa fortiori superveniente tollitur, et non eam tollit;
            et ideo tristitia damnatorum tolleretur, si Deum per essentiam viderent.</p>
          <p xml:id="ta-l4d48q1-d1e381">Ad quintum dicendum, quod per indispositionem organi tollitur proportio naturalis
            ipsius organi ad objectum quod natum est delectare; et propter hoc delectatio impeditur;
            sed indispositio quae est in damnatis, non tollit naturalem proportionem qua sunt
            ordinati ad divinam bonitatem, cum imago semper in eis maneat; et ideo non est
            simile.</p>

        </div>
        <div xml:id="ta-l4d48q1-Dd1e385" type="articulus">
          <head xml:id="ta-l4d48q1-Hd1e387">Articulus 4</head>

          <head xml:id="ta-l4d48q1-Hd1e390" type="question-title">Utrum adventum domini ad judicium praecedent aliqua
            signa</head>

          <div xml:id="ta-l4d48q1-Dd1e393">
            <head xml:id="ta-l4d48q1-Hd1e395">Quaestiuncula 1</head>
            <p xml:id="ta-l4d48q1-d1e398">Ad quartum sic proceditur. Videtur quod adventum domini ad judicium non praecedent
              aliqua signa. Quia 1 Thess. 5, 3: <quote xml:id="ta-l4d48q1-Qd1e400">cum dixerint, pax et securitas, repentinus
                eis superveniet interitus</quote>. Sed non esset pax et securitas, si homines per
              signa praecedentia terrerentur. Ergo signa non praecedent illum adventum.</p>
            <p xml:id="ta-l4d48q1-d1e404">Praeterea, signa ad manifestationem ordinantur. Sed adventus ejus debet esse
              occultus; unde 1 Thess. 5, 2: <quote xml:id="ta-l4d48q1-Qd1e406">dies domini sicut fur in nocte ita
              veniet</quote>. Ergo signa non debent ipsum praecedere.</p>
            <p xml:id="ta-l4d48q1-d1e410">Praeterea, tempus primi adventus fuit praecognitum a prophetis: quod non est de
              secundo adventu, ut supra dictum est. Sed primum adventum Christi non praecesserunt
              aliqua hujusmodi signa. Ergo nec secundum praecedent.</p>
            <p xml:id="ta-l4d48q1-d1e413">Sed contra est quod dicitur Lucae 21, 25: <quote xml:id="ta-l4d48q1-Qd1e415">erunt signa in sole et luna et
                stellis</quote>.</p>
            <p xml:id="ta-l4d48q1-d1e420">Praeterea, Hieronymus ponit quindecim signa praecedentia judicium, dicens, quod primo
              die maria omnia exaltabuntur quindecim cubitis super montes. Secundo omnia aequora
              prosternentur in profundum, ita ut vix videri poterunt. Tertio redigentur in antiquum
              statum. Quarto belluae omnes, et aliae quae moventur in aquis, congregabuntur, et
              levabuntur super pelagus more contentionis invicem mugientes. Quinto omnia volatilia
              caeli congregabuntur in campis, invicem plorantes, non gustantes neque bibentes. Sexto
              flumina ignea surgent ab occasu solis contra faciem firmamenti usque ad ortum
              corruentia. Septimo omnia sidera errantia et fixa spargent ex se igneas comas, sicut
              cometae. Octavo erit magnus terraemotus, et omnia animalia prosternentur. Nono omnes
              lapides tam magni quam parvi dividentur in quatuor partes, unaquaque aliam collidente.
              Decimo omnes plantae sanguineum fluent rorem. Undecimo omnes montes et colles et
              aedificia in pulverem redigentur. Duodecimo omnia animalia venient ad campos de silvis
              et montibus rugientia et nihil gustantia. Tertiodecimo omnia sepulcra ab ortu solis
              usque ad occasum patebunt cadaveribus ad resurgendum. Quartodecimo omnes homines de
              habitaculis suis recedent non intelligentes neque loquentes, sed discurrentes.
              Quintodecimo omnes morientur et resurgent cum mortuis longe ante defunctis.</p>

          </div>
          <div xml:id="ta-l4d48q1-Dd1e424">
            <head xml:id="ta-l4d48q1-Hd1e426">Quaestiuncula 2</head>
            <p xml:id="ta-l4d48q1-d1e429">Ulterius. Videtur quod circa judicium, secundum rei veritatem sol et luna
              obscurentur. Quia, ut dicit Rabanus super Matth., nihil prohibet intelligere tunc
              temporis veraciter solem et lunam cum sideribus ceteris suo lumine privari, quomodo de
              sole constat factum tempore dominicae passionis.</p>
            <p xml:id="ta-l4d48q1-d1e432">Praeterea, lux corporum caelestium ad generationem inferiorum corporum ordinatur:
              quia per eam influunt in haec inferiora, et non solum per motum, ut dicit Averroes in
              Lib. de substantia orbis. Sed tunc generatio cessabit. Ergo nec lux in corporibus
              caelestibus remanebit.</p>
            <p xml:id="ta-l4d48q1-d1e435">Praeterea, inferiora corpora purgabuntur, ut quibusdam videtur, a qualitatibus quibus
              agunt. Corpus autem caeleste non solum agit per motum, sed per lumen, ut dictum est.
              Ergo sicut motus caeli cessabit, ita et lumen corporum caelestium.</p>
            <p xml:id="ta-l4d48q1-d1e438">Sed contra est quod, secundum astrologos, sol et luna simul eclipsim pati non
              possunt. Sed illa obscuratio solis et lunae simul esse dicitur, scilicet domino ad
              judicium veniente. Ergo non est obscuratio secundum rei veritatem per modum eclipsis
              naturalis.</p>
            <p xml:id="ta-l4d48q1-d1e442">Praeterea, non congruit idem esse causam defectus alicujus rei, et augmentatio. Sed
              veniente domino lux luminarium promittitur augenda; unde Isa. 30, 26: <quote xml:id="ta-l4d48q1-Qd1e444">erit lux
                lunae sicut lux solis, et lux solis septempliciter</quote>. Ergo non est conveniens
              quod veniente domino lux illorum corporum cesset.</p>

          </div>
          <div xml:id="ta-l4d48q1-Dd1e449">
            <head xml:id="ta-l4d48q1-Hd1e451">Quaestiuncula 3</head>
            <p xml:id="ta-l4d48q1-d1e454">Ulterius. Videtur quod virtutes caelorum domino veniente non moveantur. Virtutes enim
              caelorum dici non possunt nisi Angeli beati. Sed immutabilitas est de ratione
              beatitudinis. Ergo moveri non poterunt.</p>
            <p xml:id="ta-l4d48q1-d1e457">Praeterea, admirationis causa est ignorantia, ut patet in principio Metaph. Sed sicut
              ab Angelis longe abest timor, ita et ignorantia; quia, ut dicit Gregorius, <quote xml:id="ta-l4d48q1-Qd1e459">quid
                est quod non videant qui videntem omnia vident?</quote> Ergo non poterunt per
              admirationem moveri, ut in littera dicitur.</p>
            <p xml:id="ta-l4d48q1-d1e463">Praeterea, omnes Angeli astabunt divino judicio; unde Apocal. 7, 2: <quote xml:id="ta-l4d48q1-Qd1e465">et omnes
                Angeli stabant in circuitu throni</quote>. Sed virtutes nominant unum specialem
              ordinem in Angelis. Ergo non potius de eis dici debuit quod moveantur quam de aliis
              Angelis.</p>
            <p xml:id="ta-l4d48q1-d1e469">Sed contra est quod dicitur Job 26, 2: <quote xml:id="ta-l4d48q1-Qd1e471">columnae caeli pavent adventum
                ejus</quote>. Sed columnae caeli non possunt intelligi nisi per virtutes caelorum.
              Ergo virtutes commovebuntur.</p>
            <p xml:id="ta-l4d48q1-d1e476">Praeterea, Matth. 24, 29, dicitur: <quote xml:id="ta-l4d48q1-Qd1e478" source="http://scta.info/resource/mt25_29">stellae cadent de caelo, et virtutes
                caelorum movebuntur</quote>.</p>

          </div>
          <div xml:id="ta-l4d48q1-Dd1e484">
            <head xml:id="ta-l4d48q1-Hd1e486">Quaestiuncula 4</head>
            <p xml:id="ta-l4d48q1-d1e489">Ulterius. Videtur quod judicium non fiet in valle Josaphat, aut in loco circumstante.
              Quia ad minus oportet omnes judicandos in terra stare, aut eos tantum levari in
              nubibus quorum erit judicare. Sed tota terra promissionis capere non posset
              multitudinem judicandorum. Ergo non potest esse quod circa vallem sit judicium.</p>
            <p xml:id="ta-l4d48q1-d1e492">Praeterea, sicut supra dictum est, Christo in humanitate datum est judicium, ut juste
              judicet, qui injuste judicatus est. Sed ipse injuste judicatus est in praetorio
              Pilati, et sententiam injusti judicii in Golgotha suscepit. Ergo loca illa magis
              determinari debent ad judicium.</p>
            <p xml:id="ta-l4d48q1-d1e495">Praeterea, nubes fiunt ex resolutione vaporum. Sed tunc nulla erit evaporatio vel
              resolutio. Ergo non poterit esse quod justi in nubibus obviam Christo in aera
              rapiantur; et sic oportebit et bonos et malos esse in terra; et ita locus multo
              amplior requireretur quam sit ista vallis.</p>
            <p xml:id="ta-l4d48q1-d1e498">Sed contra est quod dicitur Joelis 3, 2: <quote xml:id="ta-l4d48q1-Qd1e500">congregabo omnes gentes, et deducam
                eas in vallem Josaphat, et disceptabo ibi cum eis</quote>.</p>
            <p xml:id="ta-l4d48q1-d1e505">Praeterea, actuum 1, 2, dicitur: <quote xml:id="ta-l4d48q1-Qd1e507">quemadmodum vidistis eum ascendentem in
                caelum, ita veniet</quote>. Sed ipse ascendit de monte oliveti, qui praeeminet valli
              Josaphat. Ergo et circa loca illa ad judicandum veniet.</p>
          </div>
          <div xml:id="ta-l4d48q1-Dd1e512">
            <head xml:id="ta-l4d48q1-Hd1e514">Quaestiuncula 1</head>
            <p xml:id="ta-l4d48q1-d1e517">Respondeo dicendum ad primam quaestionem, quod, sicut supra dictum est, Christus ad
              judicandum veniens, in forma gloriosa apparebit propter auctoritatem quae judici
              debetur. Ad dignitatem autem judiciariae potestatis pertinet habere aliqua indicia
              quae ad reverentiam et subjectionem inducant; et ideo adventum Christi ad judicium
              venientis multa signa praecedent, ut corda hominum in subjectionem venturi judicis
              adducantur, et ad judicium praeparentur hujusmodi signis commoniti. Quae autem sint
              ista signa, de facili non potest sciri. Signa enim quae in Evangeliis leguntur, ut
              Augustinus dicit, ad Hesychium de fine mundi, non solum pertinent ad adventum Christi
              ad judicium, sed etiam ad tempus destructionis Hierusalem, et ad adventum Christi, quo
              Christus continue Ecclesiam suam visitat; ita quod forte, si diligenter advertantur,
              nullum eorum invenitur ad futurum adventum pertinere, ut ipse dicit; quia illa signa
              quae in Evangeliis tanguntur, sicut pugnae et terrores et hujusmodi, a principio
              humani generis fuerunt; nisi forte dicatur, quod tunc temporis magis invalescent; sed
              secundum quam mensuram circumstantiae vicinum adventum denuntient, incertum est. Signa
              vero quae Hieronymus ponit, non asserit, sed in annalibus Judaeorum se ea reperisse
              scripta dicit: quae etiam valde parum verisimilitudinis habent.</p>
            <p xml:id="ta-l4d48q1-d1e520">Ad primum ergo dicendum, quod secundum Augustinum in Lib. ad Hesychium praedicto,
              circa finem mundi erit universalis persecutio malorum contra bonos; unde simul aliqui
              timebunt, scilicet boni; et aliqui securi erunt, scilicet mali. Quod autem dixerunt:
                <quote xml:id="ta-l4d48q1-Qd1e522">pax et securitas</quote>, ad malos referendum est, qui signa futuri judicii
              parvipendent; ad bonos vero pertinet quod dicitur Luc. 21, 26: <quote xml:id="ta-l4d48q1-Qd1e525">arescentibus
                hominibus prae timore</quote> et cetera. Vel potest dici, quod omnia illa signa quae
              circa judicium erunt, infra tempus judicii computantur, ut sic dies judicii omnia illa
              contineat. Unde quamvis ex signis apparentibus circa diem judicii homines terreantur,
              ante tamen quam signa illa apparere incipiant, in pace et securitate se impii esse
              credent, post mortem Antichristi non statim videntes mundum consummari, ut
              existimabant.</p>
            <p xml:id="ta-l4d48q1-d1e529">Ad secundum dicendum, quod dies domini dicitur sicut fur venire, quia ignoratur
              determinatum tempus, quod per signa illa cognosci non poterit; quamvis etiam sub die
              judicii comprehendi possint omnia illa manifestissima signa quae immediate praecedent
              judicium, ut dictum est.</p>
            <p xml:id="ta-l4d48q1-d1e532">Ad tertium dicendum, quod in primo adventu Christus venit occultus, quamvis
              determinatum tempus esset prius praecognitum a prophetis; et ideo non oportebat
              hujusmodi signa in primo adventu apparere, sicut apparebunt in secundo adventu, in quo
              manifestus veniet, quamvis determinatum tempus sit occultum.</p>

          </div>
          <div xml:id="ta-l4d48q1-Dd1e536">
            <head xml:id="ta-l4d48q1-Hd1e538">Quaestiuncula 2</head>
            <p xml:id="ta-l4d48q1-d1e541">Ad secundam quaestionem dicendum, quod si loquamur de sole et luna quantum ad ipsum
              momentum adventus Christi, sic non est credibile quod obscurentur sui luminis
              privatione; quia totus mundus innovabitur Christo veniente, et sanctis surgentibus, ut
              dictum est. Si autem loquamur de eis secundum tempus propinquum ante judicium, sic
              esse poterit quod sol et luna et alia caeli luminaria, sui luminis privatione
              obscurabuntur vel diversis temporibus, vel simul, divina virtute faciente ad hominum
              terrorem.</p>
            <p xml:id="ta-l4d48q1-d1e544">Ad primum ergo dicendum, quod Rabanus loquitur quantum ad tempus judicii
              praecedens.</p>
            <p xml:id="ta-l4d48q1-d1e547">Ad secundum dicendum, quod lux est in corporibus caelestibus non solum ad causandum
              generationem in istis inferioribus, sed etiam ad eorum perfectionem et decorem; unde
              non oportet quod cessante generatione, lux corporum caelestium cesset, sed magis
              augeatur.</p>
            <p xml:id="ta-l4d48q1-d1e550">Ad tertium dicendum, quod non videtur esse probabile, ut dictum est, quod qualitates
              elementares removeantur ab elementis, quamvis quidam hoc posuerint. Si tamen
              removerentur, non est simile de eis et de luce, eo quod qualitates elementares habent
              ad invicem contrarietatem, unde agunt corrumpendo; lux autem non est principium
              actionis per viam contrarietatis, sed per viam principii regulantis contraria, et ad
              concordiam reducentis. Nec est etiam simile de motu corporum caelestium: motus enim
              est actus imperfecti; unde et tolli debet, quando tolletur imperfectio; quod de luce
              non potest dici.</p>

          </div>
          <div xml:id="ta-l4d48q1-Dd1e554">
            <head xml:id="ta-l4d48q1-Hd1e556">Quaestiuncula 3</head>
            <p xml:id="ta-l4d48q1-d1e559">Ad tertiam quaestionem dicendum, quod virtutes in Angelis dupliciter dicuntur, ut
              patet per Dionysium. Quandoque enim nomen virtutum uni ordini appropriatur, qui
              secundum ipsum est medius mediae hierarchiae; secundum vero Gregorium est supremus
              infimae hierarchiae. Alio modo accipitur communiter pro omnibus caelestibus
              spiritibus; et utroque modo potest accipi in proposito. In littera enim exponitur
              prout accipitur secundo modo, scilicet pro omnibus Angelis; et tunc dicuntur moveri
              propter admirationem novitatis quae in mundo erit, sicut in littera dicitur. Potest
              etiam exponi prout virtutes est proprium nomen ordinis; et tunc ordo ille dicitur
              moveri prae aliis ratione effectus: quia illi ordini secundum Gregorium attribuitur
              miracula facere, quae maxime circa illud tempus fient; vel quia ordo ille, cum sit de
              media hierarchia, secundum Dionysium, non habet potentiam limitatam, unde oportet quod
              ejus ministerium sit circa causas universales; unde proprium officium virtutum esse
              videtur corpora caelestia movere, quae sunt causa eorum quae in natura inferiori
              aguntur; et hoc etiam ipsum nomen sonat, quia virtutes caelorum dicuntur. Tunc ergo
              movebuntur, quia ab effectu cessabunt, ulterius corpora caelestia non moventes; sicut
              nec Angeli qui sunt ad custodiam hominum deputati, ulterius custodiae officio
              vacabunt.</p>
            <p xml:id="ta-l4d48q1-d1e562">Ad primum ergo dicendum, quod mutatio illa non variat aliquid quod ad eorum statum
              pertineat, sed refertur vel ad effectus eorum, qui immutari possunt sine eorum
              mutatione, vel ad novam rerum considerationem, quam prius secundum species concreatas
              videre non potuerant. Hanc autem vicissitudinem cogitationum ab eis beatitudo non
              tollit; unde dicit Augustinus, quod Deus movet creaturam spiritualem per tempora.</p>
            <p xml:id="ta-l4d48q1-d1e565">Ad secundum dicendum, quod admiratio solet esse de his quae nostram cognitionem
              excedunt vel facultatem; et secundum hoc virtutes caelorum admirabuntur divinam
              virtutem alia facientem, inquantum ab ejus imitatione et comprehensione deficiunt; per
              quem modum dixit Agnes, quod ejus <quote xml:id="ta-l4d48q1-Qd1e567">pulchritudinem et sol et luna
                mirantur</quote>; et sic non ponitur in Angelo ignorantia, sed tollitur Dei
              comprehensio.</p>
            <p xml:id="ta-l4d48q1-d1e571">Ad tertium patet responsio ex dictis.</p>

          </div>
          <div xml:id="ta-l4d48q1-Dd1e575">
            <head xml:id="ta-l4d48q1-Hd1e577">Quaestiuncula 4</head>
            <p xml:id="ta-l4d48q1-d1e580">Ad quartam quaestionem dicendum, quod qualiter illud judicium sit futurum, et quomodo
              homines ad judicium conveniant, non potest multum per certitudinem sciri; tamen
              probabiliter potest colligi ex Scripturis, quod circa locum montis oliveti descendet,
              sicut et inde ascendit; ut idem esse ostendatur qui ascendit et qui descendit.</p>
            <p xml:id="ta-l4d48q1-d1e583">Ad primum ergo dicendum, quod magna multitudo in parvo spatio comprehendi potest.
              Sufficit autem ponere quantumcumque spatium circa locum illum ad capiendum
              multitudinem judicandorum, dummodo ab illo spatio Christum videre possint, qui in aere
              eminens, et maxima claritate refulgens, a longinquo inspici poterit.</p>
            <p xml:id="ta-l4d48q1-d1e586">Ad secundum dicendum, quod quamvis Christus per hoc quod injuste judicatus est,
              judiciariam potestatem meruerit, non tamen judicabit in forma infirmitatis, in qua
              injuste judicatus est, sed in forma gloriosa, in qua ad patrem ascendit; unde locus
              ascensionis magis competit judicio quam locus ubi condemnatus est.</p>
            <p xml:id="ta-l4d48q1-d1e589">Ad tertium dicendum, quod nubes hic appellantur, ut quidam dicunt, quaedam densitates
              lucis resplendentis a corporibus sanctorum, et non aliquae evaporationes ex terra et
              aqua. Vel potest dici, quod nubes illae generabuntur divina virtute ad ostendendum
              conformitatem in adventu ad judicium et ascensionem; ut qui ascendit in nube ad
              judicium veniat. Nubes etiam propter refrigerium misericordiam indicant
              judicantis.</p>
          </div>
        </div>
      </div>
    </body>
  </text>
</TEI>