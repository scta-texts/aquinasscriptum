<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 32, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 32, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="477b"/>
      </div>
    </front>
    <body>
      <div xml:id="ta-l4d32q1">
        <head xml:id="ta-l4d32q1-Hd1e97">Quaestio 1</head>
        <div xml:id="ta-l4d32q1-Dd1e100">
          <head xml:id="ta-l4d32q1-Hd1e102">Prooemium</head>
          <p xml:id="ta-l4d32q1-d1e105">Postquam determinavit Magister de bonis conjugii quibus actus matrimonialis excusatur;
            hic determinat de actu ipso secundum quod ulterius accipit rationem debiti per bona
            conjugii; et dividitur in partes duas: in prima ostendit quod uterque conjugum alteri
            debitum reddere tenetur; in secunda ostendit quod petitio debiti propter solemnitatem
            temporis impeditur, ibi: <quote xml:id="ta-l4d32q1-Qd1e107">et licet debitum poscenti semper sit solvendum, non
              licet tamen qualibet die poscere</quote>. Prima in duas: in prima ostendit quod vir et
            uxor sunt aequales in debiti redditione; secundo probat quoddam quod supposuerat, ibi:
              <quote xml:id="ta-l4d32q1-Qd1e110">quod probatur testimoniis. Et licet debitum poscenti semper sit solvendum, non
              licet tamen qualibet die poscere</quote>. Hic determinat de temporibus in quibus actus
            matrimonii interdicitur; et circa hoc duo facit: primo ostendit quod aliquod tempus
            impedit petitionem debiti; secundo ostendit quod etiam aliquod impedit celebrationem
            nuptiarum, ibi: <quote xml:id="ta-l4d32q1-Qd1e113">nec solum in opere carnali servanda sunt tempora, sed etiam in
              celebrandis nuptiis</quote>. Circa primum duo facit: primo ostendit veritatem; secundo
            excludit quamdam objectionem, ibi: <quote xml:id="ta-l4d32q1-Qd1e116">illi autem quod dictum est, reddere debitum
              non esse peccatum, videtur obviare quod ait Hieronymus</quote>. Hic quaeruntur
            quinque: 1 utrum uterque conjugum teneatur ex necessitate praecepti alteri debitum
            reddere semper; 2 utrum debeat aliquando reddere non poscenti; 3 utrum in redditione
            debiti vir et uxor sint aequales; 4 utrum unus sine consensu alterius possit votum
            emittere per quod impediatur redditio debiti; 5 utrum tempus impediat redditionem
            debiti.</p>

        </div>
        <div xml:id="ta-l4d32q1-Dd1e121" type="articulus">
          <head xml:id="ta-l4d32q1-Hd1e123">Articulus 1</head>

          <head xml:id="ta-l4d32q1-Hd1e126" type="question-title">Utrum alter conjugum teneatur alteri ad redditionem debiti ex
            necessitate praecepti</head>

          <p xml:id="ta-l4d32q1-d1e129">Ad primum sic proceditur. Videtur quod alter conjugum non teneatur alteri ad
            redditionem debiti ex necessitate praecepti. Nullus enim prohibetur a sumptione
            Eucharistiae propter hoc quod praeceptum implet. Sed ille qui uxori debitum reddit, non
            potest carnes agni edere, ut Hieronymus in littera dicit. Ergo reddere debitum non est
            de necessitate praecepti.</p>
          <p xml:id="ta-l4d32q1-d1e132">Praeterea, quilibet potest licite abstinere ab his quae sunt sibi nociva in persona.
            Sed aliquando reddere debitum poscenti esset nocivum personae vel ratione infirmitatis,
            vel ratione solutionis jam factae. Ergo videtur quod licite possit debitum poscenti
            negari.</p>
          <p xml:id="ta-l4d32q1-d1e135">Praeterea, quicumque facit se impotentem ad faciendum id ad quod ex praecepto tenetur,
            peccat. Si ergo aliquis ex necessitate praecepti tenetur ad reddendum debitum, videtur
            quod peccet si jejunando, vel alias corpus suum attenuando, impotentem se reddat ad
            debiti solutionem; quod non videtur verum.</p>
          <p xml:id="ta-l4d32q1-d1e139">Praeterea, matrimonium, secundum philosophum, ordinatur ad procreationem prolis et
            educationem, et iterum ad communicationem vitae. Sed lepra est contra utrumque
            matrimonii finem; quia cum sit morbus contagiosus, mulier leproso non tenetur
            cohabitare; similiter etiam morbus ille frequenter transmittitur ad prolem. Ergo videtur
            quod viro leproso uxor debitum reddere non teneatur.</p>
          <p xml:id="ta-l4d32q1-d1e142">Sed contra, sicut servus est in potestate domini sui, ita et unus conjugum in potestate
            alterius, ut patet 1 Corinth. 7. Sed servus tenetur ex necessitate praecepti domino suo
            debitum servitutis reddere, ut patet Rom. 13, 7: <quote xml:id="ta-l4d32q1-Qd1e144" source="http://scta.info/resource/rom13_7">reddite omnibus debita: cui
              tributum</quote> et cetera. Ergo et unus conjugum ex necessitate praecepti tenetur
            alteri reddere debitum.</p>
          <p xml:id="ta-l4d32q1-d1e148">Praeterea, matrimonium est ordinatum ad fornicationem vitandam, ut patet 1 Corinth., 7.
            Sed hoc non posset per matrimonium fieri, si unus alteri non teneretur debitum reddere,
            quando concupiscentia infestatur. Ergo reddere debitum est de necessitate praecepti.</p>
          <p xml:id="ta-l4d32q1-d1e151">Respondeo dicendum, quod matrimonium est principaliter institutum in officium naturae;
            et ideo in actu ejus considerandus est motus naturae, secundum quem nutritiva non
            ministrat generativae nisi id quod superfluit ad conservationem individui: quia hic est
            ordo naturalis ut prius aliquid in seipso perficiatur, et postmodum alteri de
            perfectione sua communicet: hoc etiam ordo caritatis habet, quae naturam perficit. Et
            ideo cum uxor in virum potestatem non habeat nisi quantum ad generativam virtutem, non
            autem quantum ad ea quae sunt ad conservationem individui ordinata, vir tenetur uxori
            reddere debitum in his quae ad generationem prolis spectant, salva tamen prius personae
            incolumitate.</p>
          <p xml:id="ta-l4d32q1-d1e154">Ad primum ergo dicendum, quod aliquis implens aliquod praeceptum potest reddi inhabilis
            ad aliquod officium sacrum exequendum, sicut judex qui hominem ad mortem condemnat,
            praeceptum implens irregularis efficitur; et similiter etiam ille qui praeceptum
            implens, debitum solvit, redditur ineptus ad divina officia exequenda; non quod ille
            actus sit peccatum, sed ratione carnalitatis illius actus; et sic, secundum quod
            Magister dicit, Hieronymus loquitur tantum de ministris Ecclesiae, non autem de aliis
            qui sunt suo judicio relinquendi: quia possunt et ex devotione dimittere, et sumere
            corpus Christi absque peccato.</p>
          <p xml:id="ta-l4d32q1-d1e157">Ad secundum dicendum, quod uxor non habet potestatem in corpus viri nisi salva
            consistentia personae ipsius, ut dictum est; unde si ultra exigat, non est petitio
            debiti, sed injusta exactio; et propter hoc vir non tenetur ei satisfacere.</p>
          <p xml:id="ta-l4d32q1-d1e161">Ad tertium dicendum, quod si aliquis reddatur impotens ad debitum solvendum ex causa ex
            matrimonio consecuta, puta cum prius debitum redditur, et est impotens ad debitum
            solvendum ulterius, mulier non habet jus plus petendi, et in petendo ulterius se magis
            meretricem quam conjugem exhibet. Si autem reddatur impotens ex altera causa; si illa
            est licita, sic iterum non tenetur, nec potest mulier exigere: si non est, tunc peccat;
            et peccatum uxoris, si in fornicationem propter hoc labatur, aliquo modo sibi imputatur;
            et ideo debet quantum potest operam dare ut uxor contineat.</p>
          <p xml:id="ta-l4d32q1-d1e164">Ad quartum dicendum, quod lepra solvit sponsalia, sed non matrimonium; unde uxor etiam
            viro leproso tenetur reddere debitum, non tamen tenetur ei cohabitare: quia non ita cito
            inficitur ex coitu sicut ex frequenti cohabitatione; et quamvis proles generetur
            infirma, tamen melius est ei sic esse quam penitus non esse.</p>

        </div>
        <div xml:id="ta-l4d32q1-Dd1e168" type="articulus">
          <head xml:id="ta-l4d32q1-Hd1e170">Articulus 2</head>

          <head xml:id="ta-l4d32q1-Hd1e173" type="question-title">Utrum vir teneatur reddere debitum uxori non petenti</head>

          <div xml:id="ta-l4d32q1-Dd1e176">
            <head xml:id="ta-l4d32q1-Hd1e178">Quaestiuncula 1</head>
            <p xml:id="ta-l4d32q1-d1e181">Ad secundum sic proceditur. Videtur quod vir non teneatur reddere debitum uxori non
              petenti. Praeceptum enim affirmativum non obligat nisi ad tempus determinatum. Sed
              tempus determinatum solutionis debiti non potest esse, nisi quando debitum petitur.
              Ergo alias solvere non tenetur.</p>
            <p xml:id="ta-l4d32q1-d1e184">Praeterea, de quolibet debemus praesumere meliora. Sed melius est etiam conjugibus
              continere quam matrimonio uti. Ergo nisi expresse debitum petat, debet praesumere vir
              quod ei placeat continere; et sic non tenetur ei debitum reddere.</p>
            <p xml:id="ta-l4d32q1-d1e187">Praeterea, sicut uxor habet potestatem in virum, ita dominus in servum. Sed servus
              non tenetur domino servire nisi quando ei a domino imperatur. Ergo nec vir uxori
              tenetur reddere debitum nisi quando ab ea exigitur.</p>
            <p xml:id="ta-l4d32q1-d1e190">Praeterea, vir potest aliquando uxorem exigentem precibus avertere ne exigat. Ergo
              multo magis potest non reddere, si non exigat.</p>
            <p xml:id="ta-l4d32q1-d1e194">Sed contra, per redditionem debiti medicamentum praestatur contra uxoris
              concupiscentiam. Sed medicus cui est infirmus aliquis commissus, tenetur morbo ejus
              subvenire, etiam si ipse non petat. Ergo vir uxori non petenti tenetur debitum
              reddere.</p>
            <p xml:id="ta-l4d32q1-d1e197">Praeterea, praelatus tenetur correctionis remedium contra peccatum subditorum
              adhibere, etiam eis contradicentibus. Sed redditio debiti in viro est ordinata contra
              peccata uxoris. Ergo tenetur vir debitum reddere quandoque etiam non petenti.</p>

          </div>
          <div xml:id="ta-l4d32q1-Dd1e201">
            <head xml:id="ta-l4d32q1-Hd1e203">Quaestiuncula 2</head>
            <p xml:id="ta-l4d32q1-d1e206">Ulterius. Videtur quod liceat mulieri menstruatae debitum petere. Sicut enim in lege
              mulier menstruata erat immunda, ita et vir fluxum seminis patiens. Sed vir seminifluus
              potest debitum petere. Ergo pari ratione et mulier menstruata.</p>
            <p xml:id="ta-l4d32q1-d1e209">Item, major infirmitas est lepra quam passio menstruorum; et majorem, ut videtur,
              corruptionem causat in prole. Sed leprosa potest debitum petere. Ergo et cetera.</p>
            <p xml:id="ta-l4d32q1-d1e212">Item, si menstruatae non licet petere debitum, hoc non est nisi ratione defectus qui
              timetur in prole. Sed si mulier sit sterilis, non timetur talis defectus. Ergo videtur
              quod saltem sterilis menstruata possit petere.</p>
            <p xml:id="ta-l4d32q1-d1e215">Sed contra, Levit. 18, 19: <quote xml:id="ta-l4d32q1-Qd1e217" source="http://scta.info/resource/lev18_19@1-7">ad mulierem quae patitur menstruum, non
                accedes</quote>: ubi Augustinus: <quote xml:id="ta-l4d32q1-Qd1e220">cum sufficienter prohibuisset, hic etiam
                repetit, ne forte in superioribus videretur figurative accipiendum</quote>.</p>
            <p xml:id="ta-l4d32q1-d1e225">Item Isa. 64, 6: <quote xml:id="ta-l4d32q1-Qd1e227" source="http://scta.info/resource/is64_6@6-10">omnes justitiae vestrae quasi pannus menstruatae</quote>; ubi
              Hieronymus: <quote xml:id="ta-l4d32q1-Qd1e230">tunc viri abstinere debent a mulieribus, quoniam concipiuntur
                membris damnati, caeci, claudi, leprosi; ut quia parentes non erubuerunt in conclavi
                commisceri, eorum peccata pateant cunctis, et apertius redarguantur in
                parvulis</quote>. Et sic idem quod prius.</p>

          </div>
          <div xml:id="ta-l4d32q1-Dd1e235">
            <head xml:id="ta-l4d32q1-Hd1e237">Quaestiuncula 3</head>
            <p xml:id="ta-l4d32q1-d1e240">Ulterius. Videtur quod mulier menstruata non debeat reddere debitum petenti. Levit.
              20, dicitur quod si aliquis ad menstruatam accesserit, uterque morte est puniendus.
              Ergo videtur quod tam reddens quam exigens debitum mortaliter peccet.</p>
            <p xml:id="ta-l4d32q1-d1e243">Item, Rom. 1, 32: <quote xml:id="ta-l4d32q1-Qd1e245" source="http://scta.info/resource/rom1_32">non solum qui faciunt, sed etiam qui consentiunt, digni sunt
                morte</quote>. Sed exigens debitum scienter a menstruata mortaliter peccat. Ergo et
              mulier consentiens ei in redditione debiti.</p>
            <p xml:id="ta-l4d32q1-d1e249">Item, furioso non est gladius reddendus, ne se vel alium interficiat. Ergo eadem
              ratione nec uxor tempore menstruorum debet viro corpus suum exponere, ne spiritualiter
              occidat.</p>
            <p xml:id="ta-l4d32q1-d1e252">Sed contra, 1 Corinth. 7, 4: <quote xml:id="ta-l4d32q1-Qd1e254" source="http://scta.info/resource/Icor7_4@1-8">mulier sui corporis potestatem non habet, sed
                vir</quote>. Ergo petenti viro mulier etiam menstruata debet debitum reddere.</p>
            <p xml:id="ta-l4d32q1-d1e259">Item, mulier menstruata non debet esse viro peccandi occasio. Sed si viro petenti
              debitum, debitum ipsa non redderet, etiam tempore menstruorum, esset viro peccandi
              occasio: quia forte fornicaretur. Ergo et cetera.</p>
          </div>
          <div xml:id="ta-l4d32q1-Dd1e264">
            <head xml:id="ta-l4d32q1-Hd1e266">Quaestiuncula 1</head>
            <p xml:id="ta-l4d32q1-d1e269">Respondeo dicendum ad primam quaestionem, quod petere debitum est dupliciter. Uno
              modo expresse, ut quando verbis invicem petunt. Alio modo est petitio debiti
              interpretata, quando scilicet vir percipit per aliqua signa quod uxor vellet sibi
              debitum reddi, sed propter verecundiam tacet; et ita etiam si non expresse verbis
              debitum petat, tamen vir tenetur reddere, quando expressa signa in uxore apparent
              voluntatis debiti reddendi.</p>
            <p xml:id="ta-l4d32q1-d1e272">Ad primum ergo dicendum, quod tempus determinatum non est solum quando petitur, sed
              quando timetur ex aliquibus signis periculum (ad quod vitandum ordinatur debiti
              redditio) nisi tunc reddatur.</p>
            <p xml:id="ta-l4d32q1-d1e275">Ad secundum dicendum, quod vir potest talem praesumptionem de uxore habere, quando in
              ea signa contraria non videt; sed quando videt, esset stulta praesumptio.</p>
            <p xml:id="ta-l4d32q1-d1e278">Ad tertium dicendum, quod dominus non ita verecundatur a servo petere debitum
              servitutis, sicut uxor a viro debitum conjugii. Si tamen dominus non peteret propter
              ignorantiam, vel alia de causa, nihilominus servus teneretur implere, si periculum
              immineret: hoc enim est non ad oculum servire, quod apostolus servis mandat.</p>
            <p xml:id="ta-l4d32q1-d1e282">Ad quartum dicendum, quod non debet vir uxorem avertere ne petat debitum, nisi
              propter aliquam rationabilem causam; et tunc non debet cum magna instantia averti
              propter pericula imminentia.</p>

          </div>
          <div xml:id="ta-l4d32q1-Dd1e286">
            <head xml:id="ta-l4d32q1-Hd1e288">Quaestiuncula 2</head>
            <p xml:id="ta-l4d32q1-d1e291">Ad secundam quaestionem dicendum, quod accedere ad menstruatam in lege prohibitum
              erat duplici ratione; tum propter immunditiam; tum propter nocumentum quod in prole ex
              hujusmodi commixtione frequenter sequebatur. Et quo ad primum, praeceptum erat
              caeremoniale, sed quantum ad secundum erat morale: quia cum matrimonium sit ad bonum
              prolis principaliter ordinatum, ordinatus est omnis matrimonii usus quo bonum prolis
              impenditur; et ideo hoc praeceptum obligat etiam in nova lege propter secundam
              rationem, etsi non propter primam. Fluxus tamen menstruorum potest esse naturalis et
              innaturalis. Naturalis quidem, quando scilicet mulieres patiuntur temporibus
              determinatis, quando sunt sanae. Innaturalis autem quando inordinate et quasi continue
              ex aliqua infirmitate fluxum sanguinis patiuntur. In fluxu ergo menstruorum innaturali
              non est prohibitum ad mulierem menstruatam accedere in lege nova: tum propter
              infirmitatem, quia mulier in tali statu concipere non potest; tum quia talis fluxus
              est perpetuus et diuturnus; unde oporteret quod vir perpetuo abstineret. Sed quando
              naturaliter mulier patitur fluxus menstruorum, potest concipere; et iterum talis
              fluxus non durat nisi ad modicum tempus. Unde prohibitum est ad talem accedere; et
              similiter prohibitum est mulieri in tali fluxu debitum petere.</p>
            <p xml:id="ta-l4d32q1-d1e294">Ad primum ergo dicendum, quod fluxus seminis in viro ex infirmitate procedit, nec
              semen sic fluens est aptum ad generationem; et praeterea talis passio est diuturna vel
              perpetua, sicut lepra. Unde non est similis ratio.</p>
            <p xml:id="ta-l4d32q1-d1e297">Et per hoc solvitur etiam secundum.</p>
            <p xml:id="ta-l4d32q1-d1e300">Ad tertium dicendum, quod quamdiu mulier menstrua patitur, non potest esse certum eam
              esse sterilem. Quaedam enim in juventute sunt steriles, quae processu temporis sunt
              fecundae, et e converso, ut dicitur in 10 de animalibus.</p>

          </div>
          <div xml:id="ta-l4d32q1-Dd1e304">
            <head xml:id="ta-l4d32q1-Hd1e306">Quaestiuncula 3</head>
            <p xml:id="ta-l4d32q1-d1e309">Ad tertiam quaestionem dicendum, quod circa hoc dixerunt quidam, quod mulier
              menstruata sicut non debet petere debitum, ita nec reddere. Sicut enim non tenetur
              reddere si haberet infirmitatem in propria persona, ex qua periculum ei immineret; ita
              non tenetur reddere ad vitandum periculum prolis. Sed ista opinio videtur derogare
              matrimonio, per quod datur omnimoda potestas viro in corpus mulieris quantum ad
              matrimonialem actum. Nec est simile de infirmitate corporis prolis et periculo proprii
              corporis; quia si mulier infirmatur, certissimum est quod ex carnali actu periculum ei
              imminet; non autem ita certum est de prole, quae forte nulla sequetur. Et ideo alii
              dicunt, quod mulieri menstruatae nunquam licet petere debitum. Si tamen vir ejus
              petat; aut petit scienter, et tunc debet eum avertere precibus et monitis, tamen non
              ita efficaciter ut possit ei esse occasio in alias damnabiles corruptelas, si ad id
              pronus credatur: aut ignoranter; et mulier potest aliquam occasionem praetendere, vel
              infirmitatem allegare, ne debitum reddat, nisi periculum viro timeatur. Tamen
              finaliter, si vir non desistit a petitione, debet debitum reddere poscenti. Passionem
              vero suam non est tutum indicare, ne forte vir ex hoc ad eam abominationem concipiat,
              nisi de viri prudentia praesumatur.</p>
            <p xml:id="ta-l4d32q1-d1e312">Ad primum ergo dicendum, quod hoc intelligendum est quando uterque voluntarie
              consentit; non autem si mulier involuntaria et quasi coacta debitum reddat.</p>
            <p xml:id="ta-l4d32q1-d1e315">Ad secundum dicendum, quod cum consensus non sit nisi voluntatis, non intelligitur
              mulier consentire peccato viri nisi voluntarie debitum reddat: quando enim est
              involuntaria, magis patitur quam consentiat.</p>
            <p xml:id="ta-l4d32q1-d1e318">Ad tertium dicendum, quod gladius furioso etiam esset reddendus quando majus
              periculum timeretur in non reddendo; et similiter est in proposito.</p>
          </div>
        </div>
        <div xml:id="ta-l4d32q1-Dd1e323" type="articulus">
          <head xml:id="ta-l4d32q1-Hd1e325">Articulus 3</head>

          <head xml:id="ta-l4d32q1-Hd1e328" type="question-title">Utrum vir et mulier sint aequales in actu matrimonii</head>

          <p xml:id="ta-l4d32q1-d1e331">Ad tertium sic proceditur. Videtur quod vir et mulier non sint in actu matrimonii
            aequales. Agens enim nobilius est patiente, ut Augustinus dicit, 12 super Gen. ad
            litteram, cap. 16. Sed in actu conjugali vir se habet ut agens, et femina ut patiens.
            Ergo non sunt in actu illo aequales.</p>
          <p xml:id="ta-l4d32q1-d1e334">Praeterea, uxor non tenetur viro debitum reddere nisi petat; vir autem tenetur uxori,
            ut dictum est. Ergo non sunt pares in actu matrimonii.</p>
          <p xml:id="ta-l4d32q1-d1e337">Praeterea, in matrimonio mulier propter virum facta est, ut patet Genes. 2, 18:
              <quote xml:id="ta-l4d32q1-Qd1e339" source="http://scta.info/resource/gen2_18">faciamus ei adjutorium simile sibi</quote>. Sed illud propter quod est alterum,
            semper est principalius. Ergo et cetera.</p>
          <p xml:id="ta-l4d32q1-d1e344">Praeterea, matrimonium principaliter ordinatur ad actum conjugalem. Sed in matrimonio
            vir est caput mulieris, ut patet 1 Corinth., 11. Ergo non sunt aequales in actu
            praedicto.</p>
          <p xml:id="ta-l4d32q1-d1e347">Sed contra est quod dicitur 1 Corinth. 7, 4: <quote xml:id="ta-l4d32q1-Qd1e349" source="http://scta.info/resource/Icor7_4@12-17">vir non habet potestatem sui
              corporis</quote>; et simile de uxore dicit. Ergo sunt aequales in actu matrimonii.</p>
          <p xml:id="ta-l4d32q1-d1e353">Praeterea, matrimonium est relatio aequiparantiae, cum sit conjunctio, ut dictum est.
            Ergo vir et uxor sunt aequales in actu matrimonii.</p>
          <p xml:id="ta-l4d32q1-d1e356">Respondeo dicendum, quod duplex est aequalitas; scilicet quantitatis, et proportionis.
            Aequalitas quidem quantitatis est quae attenditur inter duas quantitates ejusdem
            mensurae, sicut bicubiti ad bicubitum; sed aequalitas proportionis est quae attenditur
            inter duas proportiones ejusdem speciei, sicut dupli ad duplum. Loquendo ergo de prima
            aequalitate, vir et uxor non sunt aequales in matrimonio neque quantum ad actum
            conjugalem, in quo id quod nobilius est, viro debetur; neque quantum ad domus
            dispensationem, in qua uxor regitur, et vir regit. Sed quantum ad secundam aequalitatem
            sunt aequales in utroque: quia sicut tenetur vir uxori in actu conjugali et
            dispensatione domus ad id quod viri est, ita uxor viro ad id quod uxoris est; et
            secundum hoc dicitur in littera, quod sunt aequales in reddendo et petendo debitum.</p>
          <p xml:id="ta-l4d32q1-d1e359">Ad primum ergo dicendum, quod quamvis agere sit nobilius quam pati; tamen eadem est
            proportio patientis ad patiendum, et agentis ad agendum; et secundum hoc est ibi
            aequalitas proportionis.</p>
          <p xml:id="ta-l4d32q1-d1e362">Ad secundum dicendum, quod hoc est per accidens. Vir enim quia nobiliorem partem habet
            in actu conjugali, naturaliter habet quod non ita erubescat petere debitum sicut uxor;
            et inde est quod uxor non ita tenetur reddere debitum non petenti viro, sicut vir
            uxori.</p>
          <p xml:id="ta-l4d32q1-d1e366">Ad tertium dicendum, quod ex hoc ostenditur quod non sunt aequales absolute; non autem
            quod non sint aequales secundum proportionem.</p>
          <p xml:id="ta-l4d32q1-d1e369">Ad quartum dicendum, quod quamvis caput sit principalius membrum; tamen sicut membra
            tenentur capiti in officio suo, ita caput membris in suo; et sic est ibi aequalitas
            proportionis.</p>

        </div>
        <div xml:id="ta-l4d32q1-Dd1e374" type="articulus">
          <head xml:id="ta-l4d32q1-Hd1e376">Articulus 4</head>

          <head xml:id="ta-l4d32q1-Hd1e379" type="question-title">Utrum vir et uxor possint votum emittere contra debitum
            matrimonii sine mutuo consensu</head>

          <p xml:id="ta-l4d32q1-d1e382">Ad quartum sic proceditur. Videtur quod vir et uxor possint votum emittere contra
            debitum matrimonii sine mutuo consensu. Vir enim et uxor aequaliter obligantur ad debiti
            solutionem, ut dictum est. Sed licitum est viro, uxore etiam prohibente, accipere crucem
            in subsidium terrae sanctae. Ergo hoc etiam est licitum uxori; et ideo, cum per hoc
            votum debiti redditio impediatur, potest alter conjugum sine consensu alterius votum
            praedictum emittere.</p>
          <p xml:id="ta-l4d32q1-d1e385">Praeterea, non est expectandum in aliquo voto consensus alicujus qui non potest sine
            peccato dissentire. Sed unus conjugum non potest sine peccato dissentire quin alter
            continentiam voveat, vel simpliciter vel ad tempus; quia impedire profectum spiritualem
            est peccatum in spiritum sanctum. Ergo unus potest votum continentiae simpliciter vel ad
            tempus sine consensu alterius vovere.</p>
          <p xml:id="ta-l4d32q1-d1e388">Praeterea, sicut in actu matrimonii requiritur debiti redditio, ita debiti petitio. Sed
            unus potest sine consensu alterius vovere quod debitum non petat, cum in hoc sit suae
            potestatis. Ergo pari ratione quod debitum non reddat.</p>
          <p xml:id="ta-l4d32q1-d1e392">Praeterea, nullus potest ex praecepto superioris cogi ad id quod non liceret sibi
            simpliciter vovere et facere; quia in illicitis non est obediendum. Sed praelatus
            superior posset praecipere viro ut uxori ad tempus debitum non redderet, occupando eum
            in aliquo servitio. Ergo hoc etiam ipse posset per se facere et vovere, per quod a
            debiti redditione impediretur.</p>
          <p xml:id="ta-l4d32q1-d1e395">Sed contra est quod dicitur 1 Corinth. 7, 5: <quote xml:id="ta-l4d32q1-Qd1e397" source="http://scta.info/resource/Icor7_5@1-12">nolite fraudare invicem, nisi forte
              ex communi consensu, ut vacetis orationi</quote>.</p>
          <p xml:id="ta-l4d32q1-d1e401">Praeterea, nullus potest facere votum de alieno. Sed vir non habet potestatem sui
            corporis, sed uxor. Ergo sine ejus consensu non potest votum facere continentiae, vel
            simpliciter, vel ad tempus.</p>
          <p xml:id="ta-l4d32q1-d1e404">Respondeo dicendum, quod vovere voluntatis est, ut etiam ipsum nomen ostendit; unde de
            illis tantum bonis potest esse votum quae nostrae subjacent voluntati, qualia non sunt
            ea in quibus unus alteri tenetur; et ideo in talibus non potest aliquis votum emittere
            sine consensu ejus cui tenetur. Unde cum conjuges sibi invicem teneantur in redditione
            debiti, ut dictum est, per quod continentia impeditur; non potest unus absque consensu
            alterius continentiam vovere; et si voverit, peccat, nec debet servare votum; sed agere
            poenitentiam de malo voto facto.</p>
          <p xml:id="ta-l4d32q1-d1e407">Ad primum ergo dicendum, quod satis probabile est quod uxor debet velle continere ad
            tempus pro subveniendo necessitati Ecclesiae generalis; et ideo in favorem negotii pro
            quo crux sibi datur, institutum est quod vir possit absque consensu uxoris crucem
            accipere, sicut etiam posset domino suo terreno a quo feudum tenet, absque ejus consensu
            militare. Nec tamen in hoc omnino subtrahitur mulieri jus suum; quia uxor potest eum
            sequi. Nec est simile de uxore ad virum; quia cum vir debeat regere uxorem, et non e
            converso; magis tenetur uxor sequi virum quam e converso. Et praeterea uxor cum majori
            periculo castitatis discurreret per terras quam vir, et cum minori Ecclesiae utilitate;
            et ideo uxor non potest hujusmodi votum facere sine viri consensu.</p>
          <p xml:id="ta-l4d32q1-d1e410">Ad secundum dicendum, quod alter conjugum dissentiens voto continentiae alterius, non
            dissentit ut bonum illius impediat, sed ne sibi praejudicium generetur.</p>
          <p xml:id="ta-l4d32q1-d1e414">Ad tertium dicendum, quod circa hoc est duplex opinio. Quidam enim dicunt, quod unus
            absque consensu alterius potest vovere quod non petat debitum, non autem quod non
            reddat; quia in primo est uterque sui juris, sed non in secundo. Sed quia si alter
            nunquam peteret debitum, ex hoc alteri matrimonium onerosum redderetur, dum oporteret
            unum semper confusionem debiti petendi subire; ideo alii probabilius dicunt, quod
            neutrum potest unus absque consensu alterius vovere.</p>
          <p xml:id="ta-l4d32q1-d1e417">Ad quartum dicendum, quod sicut mulier accipit potestatem in corpus viri, salvo hoc in
            quo vir tenetur corpori suo; ita etiam salvo hoc in quo alii domino tenetur; et ideo
            sicut uxor non potest petere debitum a viro contra salutem corporis sui, ita nec ad
            impediendum hoc in quo domino tenetur. Sed praeter hoc non potest dominus prohibere quin
            debitum reddat.</p>

        </div>
        <div xml:id="ta-l4d32q1-Dd1e421" type="articulus">
          <head xml:id="ta-l4d32q1-Hd1e423">Articulus 5</head>

          <head xml:id="ta-l4d32q1-Hd1e426" type="question-title">Utrum temporibus sacris debeat aliquis impediri quin debitum
            petat</head>

          <div xml:id="ta-l4d32q1-Dd1e429">
            <head xml:id="ta-l4d32q1-Hd1e431">Quaestiuncula 1</head>
            <p xml:id="ta-l4d32q1-d1e434">Ad quintum sic proceditur. Videtur quod temporibus sacris non debeat aliquis impediri
              quin debitum petat. Tunc enim est subveniendum morbo dum invalescit. Sed possibile est
              quod in die festo invalescat concupiscentia. Ergo tunc debet ei subveniri per
              petitionem debiti.</p>
            <p xml:id="ta-l4d32q1-d1e437">Praeterea, non est alia ratio quare non sit petendum debitum in diebus festivis, nisi
              quia sunt orationi deputati. Sed in illis diebus sunt horae determinatae orationi.
              Ergo aliis horis liceret petere debitum.</p>
            <p xml:id="ta-l4d32q1-d1e440">Sed contra, sicut aliqua loca sunt sacra, quia deputata sunt sacris, ita aliqua
              tempora sunt sacra propter eamdem rationem. Sed in loco sacro non licet petere
              debitum. Ergo nec in tempore sacro.</p>

          </div>
          <div xml:id="ta-l4d32q1-Dd1e444">
            <head xml:id="ta-l4d32q1-Hd1e446">Quaestiuncula 2</head>
            <p xml:id="ta-l4d32q1-d1e449">Ulterius. Videtur quod petens in tempore sacro mortaliter peccat. Gregorius enim
              dicit in 1 Dial., quod mulier quae in nocte cognita est a viro, mane ad processionem
              veniens, a Diabolo est arrepta. Sed hoc non esset, nisi mortaliter peccasset. Ergo et
              cetera.</p>
            <p xml:id="ta-l4d32q1-d1e452">Praeterea, quicumque facit contra praeceptum divinum, mortaliter peccat. Sed dominus
              praecepit, Exod. 19, 15: <quote xml:id="ta-l4d32q1-Qd1e454" source="http://scta.info/resource/ex19_15@9-12">nolite appropinquare uxoribus vestris</quote>, quando
              scilicet erant legem accepturi. Ergo multo magis peccant mortaliter, si tempore quo
              sacramentis novae legis intendendum est, uxoribus viri commisceantur.</p>
            <p xml:id="ta-l4d32q1-d1e458">Sed contra, nulla circumstantia aggravat in infinitum. Sed tempus indebitum est
              circumstantia quaedam. Ergo non aggravat in infinitum, quod faciat mortale quod alias
              esset veniale.</p>

          </div>
          <div xml:id="ta-l4d32q1-Dd1e462">
            <head xml:id="ta-l4d32q1-Hd1e464">Quaestiuncula 3</head>
            <p xml:id="ta-l4d32q1-d1e467">Ulterius. Videtur quod non tenetur reddere tempore festivo. Quia peccantes et
              consentientes pariter punientur, ut patet Rom. 2. Sed ille qui reddit debitum,
              consentit petenti, qui peccat. Ergo et ipse peccat.</p>
            <p xml:id="ta-l4d32q1-d1e470">Praeterea, ex praecepto affirmativo obligamur ad orandum; et ita ad aliquod tempus
              determinatum. Ergo pro tempore illo in quo quis orare tenetur, debitum reddere non
              debet, sicut nec eo tempore quo tenetur temporali domino ad speciale obsequium.</p>
            <p xml:id="ta-l4d32q1-d1e473">Sed contra est quod dicitur 1 Corinth., 7, 5: <quote xml:id="ta-l4d32q1-Qd1e475" source="http://scta.info/resource/Icor7_5@1-12">nolite fraudare invicem, nisi
                forte ex consensu ad tempus, ut vacetis orationi</quote>. Ergo quando petit,
              reddendum est ei.</p>

          </div>
          <div xml:id="ta-l4d32q1-Dd1e481">
            <head xml:id="ta-l4d32q1-Hd1e483">Quaestiuncula 4</head>
            <p xml:id="ta-l4d32q1-d1e486">Ulterius. Videtur quod nuptiae non sint interdicendae temporibus in littera
              determinatis. Quia matrimonium sacramentum est. Sed in illis temporibus non
              interdicitur celebratio aliorum sacramentorum. Ergo nec celebratio matrimonii.</p>
            <p xml:id="ta-l4d32q1-d1e489">Praeterea, magis incompetens est diebus festis petitio debiti quam celebratio
              nuptiarum. Sed in diebus illis potest debitum peti. Ergo et nuptiae celebrari.</p>
            <p xml:id="ta-l4d32q1-d1e492">Praeterea, matrimonia quae fiunt contra statutum Ecclesiae, debent separari. Sed non
              separantur, si fiant nuptiae in talibus temporibus. Ergo non debet esse prohibitum per
              Ecclesiae statuta.</p>
            <p xml:id="ta-l4d32q1-d1e495">Sed contra est quod dicitur Eccles. 3, 5: <quote xml:id="ta-l4d32q1-Qd1e497" source="http://scta.info/resource/qoh3_5@8-14">tempus amplexandi, et tempus longe
                fieri ab amplexibus</quote>.</p>
          </div>
          <div xml:id="ta-l4d32q1-Dd1e502">
            <head xml:id="ta-l4d32q1-Hd1e504">Quaestiuncula 1</head>
            <p xml:id="ta-l4d32q1-d1e507">Respondeo dicendum ad primam quaestionem, quod actus matrimonialis quamvis culpa
              careat, tamen, quia rationem deprimit propter carnalem delectationem, hominem reddit
              ineptum ad spiritualia; et ideo in diebus in quibus praecipue spiritualibus est
              vacandum, non licet petere debitum.</p>
            <p xml:id="ta-l4d32q1-d1e510">Ad primum ergo dicendum, quod tempore illo possunt alia adhiberi ad concupiscentiam
              reprimendam, sicut oratio, et multa alia hujusmodi; quae etiam illi adhibent qui
              perpetuo continent.</p>
            <p xml:id="ta-l4d32q1-d1e513">Ad secundum dicendum, quod quamvis non teneatur omnibus horis orare, tamen tenetur
              tota die se conservare idoneum ad orandum.</p>

          </div>
          <div xml:id="ta-l4d32q1-Dd1e517">
            <head xml:id="ta-l4d32q1-Hd1e519">Quaestiuncula 2</head>
            <p xml:id="ta-l4d32q1-d1e522">Ad secundam quaestionem dicendum, quod petere debitum in die festivo non est
              circumstantia trahens ad aliam speciem peccati; unde non potest in infinitum
              aggravare; et ideo non peccat mortaliter uxor vel vir, si in die festivo debitum
              petat. Sed tamen gravius est peccatum si sola delectationis causa petatur, quam si
              propter timorem quo quis sibi timet de lubrico carnis, sibi debitum petat.</p>
            <p xml:id="ta-l4d32q1-d1e525">Ad primum ergo dicendum, quod non fuit punita mulier illa propter hoc quod debitum
              reddidit; sed quia postmodum se temere ad divina ingessit contra conscientiam.</p>
            <p xml:id="ta-l4d32q1-d1e528">Ad secundum dicendum, quod ex auctoritate illa non potest probari quod sit peccatum
              mortale, sed quod sit incongruum. Multa enim ad munditias carnis pertinentia
              exigebantur de necessitate praecepti in veteri lege, quae carnalibus dabatur, quae non
              exiguntur in nova lege, quae est lex spiritus.</p>

          </div>
          <div xml:id="ta-l4d32q1-Dd1e532">
            <head xml:id="ta-l4d32q1-Hd1e534">Quaestiuncula 3</head>
            <p xml:id="ta-l4d32q1-d1e537">Ad tertiam quaestionem dicendum, quod cum mulier habeat potestatem in corpus viri
              quantum ad actum generationis spectat, et e converso; tenetur unus alteri debitum
              reddere quocumque tempore et quacumque hora, salva debita honestate, quae in talibus
              exigitur; quia non oportet quod statim in publico debitum reddat.</p>
            <p xml:id="ta-l4d32q1-d1e540">Ad primum ergo dicendum, quod ille, quantum in se est, non consentit, sed id quod ab
              eo exigitur, invitus et cum dolore reddit; hoc enim est propter lubricum carnis
              divinitus ordinatum ut semper petenti debitum reddatur, ne aliqua occasio peccandi
              detur.</p>
            <p xml:id="ta-l4d32q1-d1e543">Ad secundum dicendum, quod non est aliqua hora ita determinata ad orandum quin possit
              postea recompensari in aliis horis; et ideo objectio illa non cogit.</p>

          </div>
          <div xml:id="ta-l4d32q1-Dd1e547">
            <head xml:id="ta-l4d32q1-Hd1e549">Quaestiuncula 4</head>
            <p xml:id="ta-l4d32q1-d1e552">Ad quartam quaestionem dicendum, quod quando novae sponsae traduntur, animus conjugum
              magis ex ipsa novitate ad curam carnalium occupatur et ideo in nuptiis consueverunt
              signa multa laetitiae dissolutae ostendi; et propter hoc illis temporibus in quibus
              homines praecipue debent se ad spiritualia elevare, prohibitum est nuptias celebrari.
              Hoc autem est ab adventu usque ad Epiphaniam propter communionem, quae secundum
              antiquos canones in nativitate fieri convenienter solet; et a septuagesima usque ad
              octavas Paschae, propter communionem paschalem; et a tribus diebus ante ascensionem
              usque ad octavas Pentecostes, propter praeparationem ad communionem illo tempore
              sumendam.</p>
            <p xml:id="ta-l4d32q1-d1e555">Ad primum ergo dicendum, quod celebratio matrimonii habet aliquam mundanam laetitiam
              et carnalem adjunctam, quod non est de aliis sacramentis; et ideo non est simile.</p>
            <p xml:id="ta-l4d32q1-d1e558">Ad secundum dicendum, quod non fit tanta distractio animorum in redditione vel
              petitione debiti, sicut in celebratione nuptiarum; et ideo non est simile.</p>
            <p xml:id="ta-l4d32q1-d1e561">Ad tertium dicendum, quod cum tempus non sit de essentia matrimonii, si in tempore
              indebito contrahatur, nihilominus verum est sacramentum; nec separatur matrimonium
              simpliciter, sed ad tempus, ut poenitentiam agant de hoc quod statutum Ecclesiae sunt
              transgressi; et sic est intelligendum quod Magister dicit.</p>
          </div>
        </div>
        <div xml:id="ta-l4d32q1-Dd1e566">
          <head xml:id="ta-l4d32q1-Hd1e568">Expositio textus</head>
          <p xml:id="ta-l4d32q1-d1e571"><quote xml:id="ta-l4d32q1-Qd1e572">Si prius promiserit, et postea prohibuerit</quote>, et cetera. Videtur ex hoc
            quod vir possit revocare uxorem ad se, etiam si de licentia sua castitatem vovit. Et
            dicendum, quod verbum Augustini intelligitur, quando vir dissimulavit ante plenam
            deliberationem, quae quidem dissimulatio quidam consensus videtur. Si autem expresse
            consensisset, non posset votum revocare. Unde loquitur quantum ad judicium Ecclesiae,
            quando promissio non potest probari. Unde propter periculum talia vota occulta non sunt
            approbanda. <quote xml:id="ta-l4d32q1-Qd1e575">Nec carnes agni edere</quote>. De impedimento sumptionis Eucharistiae
            propter carnalem delectationem in somno, supra, dist. 9, dictum est.</p>
        </div>
      </div>
    </body>
  </text>
</TEI>