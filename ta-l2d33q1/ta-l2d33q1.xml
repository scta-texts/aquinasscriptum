<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber II, Distinctio 33, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber II, Distinctio 33, Quaestio 1</title>
          <date when="2016-03-18">March 18, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-18">March 18, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d33q1">
        <head xml:id="ta-l2d33q1-Hd1e89">Quaestio 1</head>
        <div xml:id="ta-l2d33q1-Dd1e92">
          <head xml:id="ta-l2d33q1-Hd1e94">Prooemium</head>
          <p xml:id="ta-l2d33q1-d1e97">Postquam determinavit de peccato originali quantum ad principium et quantum ad
            terminum, ostendens quomodo a parentibus contrahatur, et quomodo per Baptismum
            dimittatur; hic determinat de eo quantum ad numerum, inquirens, utrum originale sit
            unum, vel multa; et dividitur in duas. In prima inquirit, si peccatum originale sit
            unum, quasi ex uno peccato causatum et inductum; an multa, quasi ex peccatis omnium
            praecedentium parentum relictum: et ostendit quod ex peccato primi parentis inducitur
            tantum. In secunda inquirit, si ex peccato proximorum parentum aliqua poena in filios
            redundet, ibi: <quote xml:id="ta-l2d33q1-Qd1e99">et licet peccatis parentum, nisi Adae, parvuli non obligentur, non
              est tamen diffitendum peccata parentum in filios redundare</quote>. Prima dividitur in
            duas: in prima ostendit quod ex solo peccato primi parentis tota posteritas originali
            inficitur; in secunda inquirit de illo peccato primo, cujusmodi fuerit, ibi: <quote xml:id="ta-l2d33q1-Qd1e102">hic
              quaeri solet, utrum peccatum Adae transgressionis, ex quo processit originale (...)
              gravius fuerit ceteris peccatis</quote>. Prima dividitur in tres: in prima movet
            quaestionem; in secunda inducit probationem ad partem falsam, ad ostendendum peccata
            praecedentium parentum in parvulos transire, ibi: <quote xml:id="ta-l2d33q1-Qd1e105">de hoc Augustinus in Enchiridio
              ambigue disserit</quote>; in tertia inducit ad partem veram, ibi: <quote xml:id="ta-l2d33q1-Qd1e108">deinde de
              parentum praecedentium peccatis, utrum parvulis imputentur, magis opinando quam
              asserendo disceptat</quote>. Quod autem peccatum originale ex pluribus peccatis
            causetur, et non ex uno tantum primi parentis, tripliciter in secunda parte ostendit.
            Primo ex auctoritate Exodi 20, 5: <quote xml:id="ta-l2d33q1-Qd1e111" source="http://scta.info/resource/ex20_5@6-22">ego sum Deus visitans iniquitates patrum usque
              in tertiam et quartam generationem</quote>. Secundo ex hoc quod in Scriptura originale
            pluraliter significatur, ibi: <quote xml:id="ta-l2d33q1-Qd1e115">et quod non illud solum primi hominis delictum
              parvulos teneat, sed etiam alia, illi quibus ita videtur, ex eo confirmant quod etiam
              parvuli (...) dicuntur baptizari in remissionem peccatorum</quote>. Tertio ex
            multiplicitate peccati ipsius Adae, ibi: <quote xml:id="ta-l2d33q1-Qd1e118">quod vero in actuali Adae peccato plura
              notari valeant peccata, Augustinus in Enchiridio insinuat. Deinde de parentum
              praecedentium peccatis, utrum parvulis imputentur, magis opinando quam asserendo
              disceptat</quote>. Hic inducit ea quae sunt ad contrariam partem; et primo ostendit
            quod etiam ea quae praedicta sunt ab Augustino, per modum dubitationis tradita sunt;
            secundo ostendit quod etiam ejus sententiae contradiceret, si ita poneretur, ibi:
              <quote xml:id="ta-l2d33q1-Qd1e121">alioquin sibi contradiceret</quote>; ubi etiam solvit ea quae pro parte alia
            inducuntur, ibi: <quote xml:id="ta-l2d33q1-Qd1e124">quod si est, non ergo peccatis patrum praecedentium obligantur,
              nisi Adae. Hic quaeri solet, utrum peccatum Adae (...) gravius fuerit ceteris
              peccatis</quote>. Hic inquirit, quale fuerit illud Adae peccatum, quod totam humanam
            naturam infecit; et dividitur in partes duas: in prima inquirit de gravitate ejus, utrum
            scilicet ceteris peccatis gravius fuerit; in secunda inquirit de remissione ipsius,
            utrum scilicet primis parentibus remissum sit, ibi: <quote xml:id="ta-l2d33q1-Qd1e127">si vero quaeritur, an illud
              peccatum fuerit dimissum primis parentibus; dicimus eos per poenitentiam veniam
              consecutos</quote>. Circa primum tria facit: primo movet quaestionem; secundo inducit
            quamdam opinionem, et probationem ejus, ibi: <quote xml:id="ta-l2d33q1-Qd1e130">quibusdam ita esse videtur</quote>;
            tertio inducit solutionem illius probationis, ibi: <quote xml:id="ta-l2d33q1-Qd1e134">ad quod dici potest. Et licet
              peccatis parentum, nisi Adae, parvuli non obligentur, non est tamen diffitendum
              peccata parentum in filios redundare</quote>. Ostenso quod peccata proximorum parentum
            in filios non redundant quantum ad infectionem originalis maculae, hic inquirit utrum in
            eos redundent aliquo modo quantum ad aliquam poenam; et dividitur in partes duas: in
            prima movet dubitationem; in secunda determinat eam, ibi: <quote xml:id="ta-l2d33q1-Qd1e137">sed ut ait Hieronymus
              (...) attendamus finem illius auctoritatis</quote>. Et dividitur in duas: quia primo
            determinat eam, exponendo auctoritates ad litteram; in secunda exponendo eas mystice,
            ibi: <quote xml:id="ta-l2d33q1-Qd1e140">quod etiam mystice intelligendum esse ostendit</quote>. Circa primum duo
            facit: primo ponit auctoritates, et expositionem per quam ad concordiam reducuntur;
            secundo excludit quamdam objectionem, ibi: <quote xml:id="ta-l2d33q1-Qd1e143">verumtamen si de imitatoribus illud
              accipitur, quare tertiam et quartam generationem tantum commemoravit. Quod etiam
              mystice intelligendum esse ostendit</quote>. Hic determinat dubitationem secundum
            mysticam positionem; et primo ponit expositionem; secundo inducit probationem ejus quod
            supposuerat, ibi: <quote xml:id="ta-l2d33q1-Qd1e146">ad probandum vero, ut ait Hieronymus, quod primus pulsus
              cogitationis non puniatur aeternaliter a Deo, illud de Genesi afferendum est</quote>.
            Hic est duplex quaestio. Prima de unitate originalis peccati. Secunda de poena ejusdem.
            Circa primum quaeruntur tria: 1 si peccata proximorum parentum in filios transeant
            quantum ad infectionem maculae originalis; 2 dato quod non, si eos ad aliquam poenam
            obligatur; 3 si originale peccatum est unum, vel multa.</p>
        </div>
        <div xml:id="ta-l2d33q1-Dd1e151" type="articulus">
          <head xml:id="ta-l2d33q1-Hd1e153">Articulus 1</head>

          <head xml:id="ta-l2d33q1-Hd1e156" type="question-title">Utrum aliquis contrahat maculam ex parentibus proximis</head>

          <p xml:id="ta-l2d33q1-d1e159">Ad primum sic proceditur. Videtur quod ex proximis parentibus aliquis contrahat maculam
            originaliter. In successiva enim generatione hominum quanto accipitur generans
            proximius, tanto efficacius similitudinem suam in genito inducit; unde filii magis
            assimilantur patribus quam avis et proavis, et sic deinceps. Sed traductio originalis
            est secundum assimilationem generantis ad genitum: quia in originali natus etiam in
            originali generat. Ergo magis contrahit natus originale per peccatum proximi parentis
            quam per peccatum Adae.</p>
          <p xml:id="ta-l2d33q1-d1e162">Praeterea, ex libidine coitus, ut supra dixit Augustinus, relinquitur originale in
            prole. Sed libido illa est proximi parentis, qualitercumque sumatur. Ergo ex peccatis
            proximorum parentum proles originaliter inficitur.</p>
          <p xml:id="ta-l2d33q1-d1e165">Praeterea, omnium convenientium in specie est eadem relatio ad naturam speciei. Sed
            omnes homines in specie conveniunt. Si ergo Adam per actum proprium naturam humanam
            corrumpere potuit, videtur quod etiam alii per actualia peccata humanam naturam in
            seipsis corrumpant. Sed filius accipit naturam humanam a patre. Ergo oportet quod ex
            peccato actuali proximi parentis sequatur infectio originalis culpae in prole.</p>
          <p xml:id="ta-l2d33q1-d1e169">Si dicatur, quod hoc non potest esse, quia ex quo natura humana corrupta est per primum
            peccatum, ulterius per sequentia non corrumpitur, contra. Primum peccatum non ex toto
            naturam humanam corrupit. Sed quod non ex toto corruptum est, adhuc corruptibile
            remanet, et magis quam primo fuit. Ergo humanam naturam possibile est etiam per
            sequentia peccata corrumpi; et praecipue cum alia sint aeque gravia, vel graviora quam
            primum fuit.</p>
          <p xml:id="ta-l2d33q1-d1e172">Si dicatur, quod ideo per actum Adae natura corrumpi potuit, quia ipse principium
            naturae suae fuit, quod aliis non convenit; contra. Ponatur quod aliquem alium hominem
            Deus ex limo terrae formaret: constat quod istius Adam principium non esset. Sed illud
            quod est naturae principium, habet habitudinem principii ad omnia participantia naturam
            illam. Ergo videtur quod Adae non per se conveniat quod sit principium humanae naturae,
            sed per accidens tantum. Illud autem quod est per accidens, non causat variam
            habitudinem individui ad naturam speciei, inquantum species est. Ergo ex hoc non
            sequitur quod Adam potuerit inficere naturam humanam, cum et alii possent.</p>
          <p xml:id="ta-l2d33q1-d1e175">Sed contra, Roman. 5, 12: <quote xml:id="ta-l2d33q1-Qd1e177" source="http://scta.info/resource/rom5_12@3-10">per unum hominem peccatum in hunc mundum
              intravit</quote>; et loquitur de peccato originali, ut supra dixit Augustinus. Ergo
            tantum ex primo parente traducitur peccatum originale, et non ex peccatis proximorum
            parentum.</p>
          <p xml:id="ta-l2d33q1-d1e181">Praeterea, originale ex actu originis causatur. Sed actus originis est uniformis et
            unus in tota natura humana. Ergo oportet quod infectio quae ex eo consequitur, non in
            diversa principia, sed in unum tantum reducatur.</p>
          <p xml:id="ta-l2d33q1-d1e184">Respondeo dicendum, quod, sicut supra dictum est, nullus defectus traducitur de
            necessitate ex parente in prolem, maxime qui ex parte animae se teneat, nisi qui naturam
            speciei respicit. Defectum autem ad naturam pertinentem solum primum peccatum induxit:
            ipsum enim discontinuavit adhaesionem hominis ad Deum. Ex hoc autem quod continue homo
            Dei adhaerebat, haec virtus illi indita erat ut sub obedientia rationis continue
            subderentur inferiores vires, et sub obedientia animae corpus, propter hoc scilicet quod
            ratio suo superiori continue subdita fuerat. Intercisa autem prima obedientia per hoc
            quod ratio primi hominis a Deo aversa est per peccatum, consecuta est disturbatio
            ordinis in inferioribus viribus ad rationem, et corporis ad animam. Sequentia autem
            peccata non sunt causa hujus intercisionis, scilicet rationis humanae ad Deum: quia sive
            alii homines peccarent, sive non, semper hoc remanebat in natura humana quod aliquando
            ratio hominis a Deo aversa fuerat. Sed ex aliis peccatis relinquuntur defectus et
            corruptiones personam respicientes, inquantum qui peccat, efficitur pronior ad
            peccandum: et ideo peccata actualia proximorum parentum nullo modo in filios
            transeunt.</p>
          <p xml:id="ta-l2d33q1-d1e187">Ad primum ergo dicendum, quod assimilatio generantis ad genitum, per se loquendo, est
            in natura speciei; quia generans univocum generat sibi simile in specie. Contingit autem
            quandoque quod etiam in accidentibus individui sit assimilatio filii ad patrem; sed hoc
            non est nisi in accidentibus corporalibus, ut quod podagricus generet podagricum; non
            autem in accidentibus animae: non enim musicus generat musicum, sed rationalis
            rationalem. Peccata autem proximorum parentum nihil in naturam corruptionis inducunt,
            inquantum natura est: quia natura jam corrupta est, secundum quod corrumpi potuit, per
            peccatum primi hominis: et ideo natura cum illa corruptione pervenit ad proximos
            parentes, et cum illa corruptione naturam traduxit: et ideo dicitur, quod omnis homo
            generat inquantum est Adam: et ita patet quod ex solo peccato primi parentis originale
            contrahitur.</p>
          <p xml:id="ta-l2d33q1-d1e191">Ad secundum dicendum, quod libido proximi parentis, per quam peccatum originale in
            prolem inducitur, quocumque modo sumatur, non habet virtutem inficiendi prolem macula
            culpae, nisi secundum quod consecutum est ex voluntate inordinata primi parentis: et
            ideo tota causa infectionis in peccatum primi parentis retorquetur.</p>
          <p xml:id="ta-l2d33q1-d1e194">Ad tertium dicendum, quod in Adam fuit natura integra dotata munere, quod Deus humanae
            naturae gratis contulerat; unde per peccatum ipsius potuit natura corrumpi in ipso, et
            per consequens in omnibus qui naturam humanam ab eo acciperent: quia genitum accipit
            naturam a generante qualem generans habet. In aliis autem hominibus invenitur natura jam
            corrupta; unde illius corruptionis ulterius istud peccatum causa esse non potest; sicut
            quod semel mortuum est, iterum non occiditur. In quocumque autem homine fuisset inventa
            humana natura integra, per peccatum ipsius poterat corrumpi in eo, et in his qui ab eo
            descenderent. Unde patet quod servatur eadem relatio omnium hominum ad naturam
            communem.</p>
          <p xml:id="ta-l2d33q1-d1e197">Ad quartum dicendum, quod per peccatum personae non corrumpitur in natura illud quod ex
            principiis naturae relinquitur, nisi forte quantum ad personam illam pertinet; sed
            corrumpitur solum quantum ad id bonitatis quod naturae superadditum fuit. Hoc autem
            totum per primum peccatum subtractum est. Unde illud naturae quod integrum remanet, per
            alia peccata corruptibile non fuit, nisi quantum ad personam peccantis, prout in eo
            relinquitur minor habilitas ad consequendum gratiam; et talis corruptio ab uno in
            alterum non transfunditur.</p>
          <p xml:id="ta-l2d33q1-d1e200">Ad quintum dicendum, quod principium alicujus naturae potest accipi dupliciter. Vel
            secundum quod natura consideratur absolute secundum rationem speciei; et hoc modo Adam
            non fuit principium naturae humanae nisi per accidens, nec sic etiam totam naturam
            humanam infecit; quia si aliquis de limo terrae iterum formaretur, originalem maculam
            non haberet. Aut prout habet esse natura communis in individuis; et hoc modo quodlibet
            generans est quodammodo naturae principium in genito; et secundum hunc modum ille homo
            ex quo omnes homines geniti sunt, naturae humanae principium dicitur esse.</p>
        </div>
        <div xml:id="ta-l2d33q1-Dd1e204" type="articulus">
          <head xml:id="ta-l2d33q1-Hd1e206">Articulus 2</head>

          <head xml:id="ta-l2d33q1-Hd1e209" type="question-title">Utrum culpa proximorum parentum redundet in filios quantum ad
            poenam</head>

          <p xml:id="ta-l2d33q1-d1e212">Ad secundum sic proceditur. Videtur quod culpa proximorum parentum in filios redundet
            quantum ad poenam. Primo per id quod dicitur Exod. 20, 5: <quote xml:id="ta-l2d33q1-Qd1e214" source="http://scta.info/resource/ex20_5@6-17">ego sum Deus Zelotes,
              visitans iniquitates patrum in filios</quote>; et loquitur ibi de visitatione
            correctionis, quae per poenam fit. Ergo pro peccatis parentum filii puniuntur.</p>
          <p xml:id="ta-l2d33q1-d1e218">Si dicatur, quod intelligitur tantum de imitantibus peccata patrum, ut in littera
            dicitur; contra, ipsa imitatio qua quis peccatorem imitatur, peccatum quoddam est; nec
            est peccatum imitati, sed imitantis. Si ergo pro hoc puniantur filii quod peccata patrum
            imitantur, non peccata patrum in eis visitat Deus, ut Scriptura dicit, sed peccata
            propria.</p>
          <p xml:id="ta-l2d33q1-d1e221">Praeterea, non magis peccat qui imitatur patrem in aliquo genere peccati, quam ipse
            pater peccaverit in eodem peccato; immo forte minus, secundum quod habet majus inclinans
            ad peccandum, scilicet exemplum patris. Sed qui plus non peccat, plus non debet puniri.
            Si ergo pater pro illo peccato temporaliter punitus non fuit, injustum est ut pro ejus
            imitatione filius puniatur. Si ergo punitur, videtur quod pro utroque peccato filius
            puniatur, scilicet proprio, et patris.</p>
          <p xml:id="ta-l2d33q1-d1e225">Praeterea, justitia humana exemplata est a divina. Sed secundum humanam justitiam filii
            pro peccato parentum exheredantur. Ergo et secundum divinam justitiam filii pro peccatis
            patrum puniuntur.</p>
          <p xml:id="ta-l2d33q1-d1e228">Praeterea, magis est conjunctus filius patri quam populus regi. Sed pro peccato regis
            populus punitur, ut legitur 2 regum, ult., quando David populum numeravit. Ergo multo
            fortius pro peccato parentum filii puniuntur.</p>
          <p xml:id="ta-l2d33q1-d1e231">Sed contra Ezech. 18, 19: <quote xml:id="ta-l2d33q1-Qd1e233" source="http://scta.info/resource/ez18_19@6-8">filius non portabit iniquitatem patris</quote>.
            Portaret autem, si pro ejus peccato poenam subiret. Ergo filii pro peccatis parentum non
            puniuntur.</p>
          <p xml:id="ta-l2d33q1-d1e237">Praeterea, poena respondet culpae. Sed culpa patris actualis non transfunditur in
            filium. Ergo injustum est quod pro culpa patris filius puniatur.</p>
          <p xml:id="ta-l2d33q1-d1e240">Respondeo dicendum, quod filius potest dupliciter considerari: vel inquantum est
            persona quaedam; vel prout est quaedam res parentis: quia ad felicitatem civilem inter
            alia bona fortunae quae conferunt organice ad illam, etiam proles conferre dicitur a
            philosopho. Est autem filius res quaedam parentis quantum ad corpus quod a patre habet,
            et quantum ad res mundi, de quibus filius patrem juvare tenetur. Sed quantum ad animam,
            quae immediate a Deo creatur, non est res parentis, sed ipsius Dei: et hoc significatur
            Ezech. 18, 4: <quote xml:id="ta-l2d33q1-Qd1e242" source="http://scta.info/resource/ez18_4@6-12">sicut anima patris mea est, ita et anima filii</quote>. Sciendum
            est ergo, quod peccatum consequitur duplex poena. Una per se, quae ad animam pertinet,
            et in praesenti, ut amissio gratiae et turbatio conscientiae et hujusmodi, et in futuro,
            ut poena Inferni; et hujusmodi poena nunquam filius pro peccato patris punitur, quia
            ista poena non attingit ipsum secundum quod est res patris. Alia poena consequitur
            peccatum quasi per accidens, sicut infirmitates corporales, et aliae poenae temporales;
            unde nec etiam semper peccantibus tales poenae infliguntur, sed secundum moderationem
            providentiae divinae cuncta gubernantis: et tali poena quandoque punitur filius pro
            peccato patris, nisi fiat impedimentum ex parte filii, ut contrarius peccato patris
            existat per bonam vitam: haec enim poena contingit ipsum secundum quod est res patris;
            sicut etiam pro peccato hominis quandoque occiduntur animalia, et effodiuntur domus, in
            quibus nulla est culpa.</p>
          <p xml:id="ta-l2d33q1-d1e246">Ad primum ergo dicendum, quod auctoritas ista intelligitur de poena temporali, et in
            illis qui imitando peccatum parentum, non praestant impedimentum vindictae.</p>
          <p xml:id="ta-l2d33q1-d1e250">Ad secundum dicendum, quod imitatio non ponitur causa prima, pro quo poena temporalis
            infligatur; sed quasi causa media per quam influentia causae primae ad effectum
            conjungitur; virtus enim peccati parentis non pervenit in istum, si peccato repugnet.
            Sed per imitationem quodammodo continuatur; unde ex hoc non tollitur quin pro peccato
            patris aliquo modo puniatur.</p>
          <p xml:id="ta-l2d33q1-d1e253">Ad tertium dicendum, quod in filio imitante peccatum patris est duplex ratio quare
            temporaliter puniatur: tum quia ipsemet peccat imitando patrem; tum quia res patris est,
            et decet ut pro peccato patris puniatur, inquantum est res ejus. In patre autem erat una
            ratio tantum; et ideo magis punitur filius quam pater; et praecipue quia contingit ut
            filii qui peccata patrum imitantur, liberius peccent, quasi in his nutriti, et in plura
            peccata se praecipitant cum minori conscientiae remorsu propter consuetudinem et
            auctoritatem majorum suorum.</p>
          <p xml:id="ta-l2d33q1-d1e256">Ad quartum dicendum, quod justitia humana non punit filium pro peccato patris in eo
            etiam quod ex patre jam accepit; sed in eo quod ex patre accepturus esset vel quantum ad
            corpus, vel etiam quantum ad possessiones: non enim quia pater peccat, filius jam natus
            truncatur, neque filius mancipatus exheredatur: sed per accidens poena patris redundat
            in filium, quando patri aufertur id quod in filium ex patre transire debebat, ut
            hereditas, vel etiam membrum, quia ex truncatis truncatus nascitur.</p>
          <p xml:id="ta-l2d33q1-d1e259">Ad quintum dicendum, quod populus est res regis, et punitur populus, ut in poena ejus
            rex puniatur: et hoc praecipue contingit, ut Gregorius dicit, quando peccata populi
            merentur ut super eos rex peccator constituatur, vel in peccatum labi permittatur, ut
            Job 34, 30: <quote xml:id="ta-l2d33q1-Qd1e261" source="http://scta.info/resource/iob34_30@1-8">qui regnare facit hypocritam propter peccata populi</quote>. Et sic
            patet quod populus etiam pro peccato proprio punitur.</p>
        </div>
        <div xml:id="ta-l2d33q1-Dd1e266" type="articulus">
          <head xml:id="ta-l2d33q1-Hd1e268">Articulus 3</head>

          <head xml:id="ta-l2d33q1-Hd1e271" type="question-title">Utrum peccatum originale sit unum tantum</head>

          <p xml:id="ta-l2d33q1-d1e274">Ad tertium sic proceditur. Videtur quod peccatum originale non sit unum tantum. Quod
            enim pluraliter significatur, unum esse non potest. Sed sancti de originali loquentes,
            pluraliter ipsum significant, ut Rabanus, qui dicit, quod homini in peccatum redeunti,
            non solum peccata quae post Baptismum egit, imputabuntur ad poenam, sed originalia quae
            in Baptismo ei dimissa sunt, ut 4 Lib. sententiarum, 22 dist., dicitur. Ergo originale
            peccatum non est unum tantum.</p>
          <p xml:id="ta-l2d33q1-d1e277">Praeterea, impossibile est quod unus habitus inclinet ad omnes actus peccati, praecipue
            cum quidam eorum ad invicem contrarientur. Sed secundum Anselmum, originale est pronitas
            ad omne malum. Ergo impossibile est quod sit unum tantum.</p>
          <p xml:id="ta-l2d33q1-d1e280">Praeterea, uni culpae debetur una poena. Sed peccato originali multiplex poena debetur,
            ut carentia visionis divinae, necessitas moriendi, et hujusmodi. Ergo non est tantum una
            culpa.</p>
          <p xml:id="ta-l2d33q1-d1e284">Praeterea, impossibile est idem accidens in anima et corpore esse sicut in subjecto.
            Sed foeditas originalis ex carne resultat in animam; et tamen postquam animam infecerit,
            in carne esse non desinit. Ergo non est una tantum infectio, sed plures.</p>
          <p xml:id="ta-l2d33q1-d1e287">Praeterea, diversarum potentiarum diversae sunt privationes et habitus. Sed per
            originale omnes potentiae animae sunt corruptae. Ergo originale impossibile est unum
            esse.</p>
          <p xml:id="ta-l2d33q1-d1e290">Sed contra, Rom. 5 in Glossa: <quote xml:id="ta-l2d33q1-Qd1e292">unus homo unum peccatum misit in mundum</quote>,
            et loquitur de originali. Ergo originale est unum.</p>
          <p xml:id="ta-l2d33q1-d1e296">Praeterea, subjectum originalis est essentia animae, ut supra dictum est. Sed essentia
            animae est tantum una. Ergo originale est tantum unum.</p>
          <p xml:id="ta-l2d33q1-d1e299">Respondeo dicendum, quod in aliquo habente plures partes potest esse corruptio in
            partibus duplex: vel ex eo quod solvitur illa aequalitas ex qua omnium partium bona
            habitudo erat; vel ex eo quod solvitur aliquid eorum quod determinatam partem servabat,
            ut patet in corpore. Contingit enim debilitatem fieri in partibus corporis ex eo quod
            solvitur aequalitas complexionis ex qua erat vigor in omnibus partibus corporis, sicut
            in febre accidit: et ideo una febris est qua partes omnes corporis debilitantur, et non
            singulae in singulis partibus. Contingit etiam partes corporis debilitari per hoc quod
            defectus est alicujus in quo virtus membri consistebat: et tunc oportet quod diversis
            partibus diversae corruptiones respondeant, sicut quod oculus est lippus, et pes est
            claudus, et sic de aliis. Similiter contingit esse corruptionem in partibus animae
            dupliciter. Aut ex eo quod uniuscujusque partis animae fit corruptio quantum ad id quod
            proprium est sibi, sicut est in peccato actuali, quia per proprium actum potentiae
            inducitur prava dispositio et habitus in ipsa: et secundum hoc oportet ut plurium
            potentiarum sint plures corruptiones: non enim eodem habitu peccati corrumpuntur
            concupiscibilis et irascibilis, et sic de aliis: sed sicut diversis habitibus virtutum
            perficiuntur, ita etiam diversis habitibus vitiorum corrumpuntur. Aut ex eo quod
            tollitur illud quod omnes partes animae in recto ordine conservabat: et talis corruptio
            est per originale peccatum, quod est privatio originalis justitiae; et ideo peccatum
            originale, quo omnes partes animae corrumpuntur, est unum tantum in homine uno; in
            pluribus autem numero differunt.</p>
          <p xml:id="ta-l2d33q1-d1e302">Ad primum ergo dicendum, quod peccatum originale quodammodo est actualium peccatorum
            principium, inquantum fomes ad actualia peccata inclinat. Omnis autem effectus secundum
            virtutem est in sua causa. Peccatum ergo originale per essentiam est unum, sed virtute
            multiplex; et ideo pluraliter significari potest: vel propter multos defectus
            coincidentes.</p>
          <p xml:id="ta-l2d33q1-d1e306">Ad secundum dicendum, quod sicut movens est duplex, unum per se, et aliud per accidens,
            quod est removens prohibens; ita etiam inclinans ad peccatum invenitur in anima duplex:
            unum per se, scilicet habitus et dispositio ex peccato relicta, quia secundum
            similitudinem dispositionis est actus ad quem dispositio inclinat: aliud per accidens,
            quasi removens prohibens: et sic peccatum originale ad omnia actualia inclinat,
            inquantum removet originalem justitiam, per quam vires a lapsu in peccatum
            continebantur. Et ideo non oportet quod secundum diversitatem peccatorum actualium
            diversificetur originale; contingit enim quod idem removens prohibens est causa per
            accidens contrariorum motuum: sicut patet in corruptione corporum mixtorum, quia abeunte
            virtute quae miscibilia in unum continebat, quodlibet elementorum in suum locum
            tendit.</p>
          <p xml:id="ta-l2d33q1-d1e309">Ad tertium dicendum, quod poena quae per se originali culpae respondet, est carentia
            visionis divinae; aliae autem poenae consequuntur ipsam quasi per accidens: quia ex quo
            subtracta est originalis justitia, qua corpus animae subjacebat, oportet quod vita
            hominis permaneat secundum exigentiam corporis: unde sequitur necessitas moriendi, quia
            corpus ex contrariis compositum est: et similiter est de aliis.</p>
          <p xml:id="ta-l2d33q1-d1e312">Ad quartum dicendum, quod subjectum originalis culpae non est caro, sed anima. Oportet
            enim quod in eodem subjecto sint privatio et habitus; unde sicut illa originalis
            justitia quae in anima erat, continebat corpus a morte virtute animae justitiam
            habentis; ita etiam ex privatione quae est in anima, resultat defectus omnis qui est in
            corpore; nec defectus iste erat in carne ante infusionem animae in actu, sed virtute
            tantum, ut supra dictum est.</p>
          <p xml:id="ta-l2d33q1-d1e315">Ad quintum patet responsio per id quod supra dictum est.</p>
        </div>
      </div>
    </body>
  </text>
</TEI>