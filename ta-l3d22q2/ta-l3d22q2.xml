<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber III, Distinctio 22, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber III, Distinctio 22, Quaestio 2</title>
          <date when="2016-03-12">March 12, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-12">March 12, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="78rb"/>
      </div>
    </front>
    <body>
      <div xml:id="ta-l3d22q2">
        <head xml:id="ta-l3d22q2-Hd1e97">Quaestio 2</head>
        <div xml:id="ta-l3d22q2-Dd1e100">
          <head xml:id="ta-l3d22q2-Hd1e102">Prooemium</head>
          <p xml:id="ta-l3d22q2-d1e105">Deinde quaeritur de descensu Christi ad Inferos; et circa hoc quaeruntur duo: 1 de
            descensu Christi ad Inferos; 2 de effectu quem ibi fecit.</p>
        </div>
        <div xml:id="ta-l3d22q2-Dd1e109" type="articulus">
          <head xml:id="ta-l3d22q2-Hd1e111">Articulus 1</head>
          <head xml:id="ta-l3d22q2-Hd1e114" type="question-title">Utrum Christus ad Inferos descenderit</head>
          <div xml:id="ta-l3d22q2-Dd1e117">
            <head xml:id="ta-l3d22q2-Hd1e119">Quaestiuncula 1</head>
            <p xml:id="ta-l3d22q2-d1e122">Ad primum sic proceditur. Videtur quod Christus ad Infernum non debuit descendere.
              Sicut enim dicit Augustinus ad Dardanum, nomen Inferni in Scriptura semper in malo
              accipitur. Sed id quod semper in malo accipitur, Christo non competit. Ergo nec
              descendere ad Infernum.</p>
            <p xml:id="ta-l3d22q2-d1e125">Praeterea, Christus non descendit in mundum, nisi ut mundum liberaret. Sed per
              passionem non solum liberavit eos qui in mundo erant, sed etiam eos qui in Inferno
              detinebantur, soluto pretio pro peccato, pro quo detinebantur. Ergo videtur quod ad
              Infernum descendere non debuit.</p>
            <p xml:id="ta-l3d22q2-d1e128">Praeterea, descendere ad Infernum importat poenam damnationis pro peccato. Sed in
              Christo nullum peccatum fuit. Ergo nec aliqua damnatio sibi competit. Ergo ad Infernum
              descendere non debuit.</p>
            <p xml:id="ta-l3d22q2-d1e131">Sed contra est quod dicitur in symbolo: <quote xml:id="ta-l3d22q2-Qd1e133">descendit ad Inferos</quote>.</p>
            <p xml:id="ta-l3d22q2-d1e138">Praeterea, <ref xml:id="ta-l3d22q2-Rd1e140"><title ref="#act">Act.</title> 2, 24:</ref>
              <quote xml:id="ta-l3d22q2-Qd1e145" source="http://scta.info/resource/act2_24">quem Deus suscitavit solutis doloribus Inferni</quote>. Ergo
              videtur quod in Inferno fuerit.</p>
          </div>
          <div xml:id="ta-l3d22q2-Dd1e150">
            <head xml:id="ta-l3d22q2-Hd1e152">Quaestiuncula 2</head>
            <p xml:id="ta-l3d22q2-d1e155">Ulterius. Videtur quod descenderit usque ad Infernum damnatorum. Ipse enim sua morte
              humanum genus non solum liberavit a peccato originali, sed etiam ab actuali. Sed
              Infernus damnatorum est locus poenalis respondens peccato actuali, sicut Limbus patrum
              locus debitus pro peccato originali. Ergo videtur quod etiam in illum Infernum
              descendere debuerit, sicut in Limbum descendit.</p>
            <p xml:id="ta-l3d22q2-d1e158">Praeterea, Christi ascensio respondet suo descensui, quia <quote xml:id="ta-l3d22q2-Qd1e160">qui ascendit ipse
                est et qui descendit</quote>, Eph. 4. Sed ipse ascendit super omnes caelos. Ergo
              debuit etiam usque ad inferiorem Infernum descendere.</p>
            <p xml:id="ta-l3d22q2-d1e164">Praeterea, Eccli. 24, 45, dicitur: <quote xml:id="ta-l3d22q2-Qd1e166">penetrabo omnes inferiores partes terrae et
                inspiciam omnes dormientes</quote>. Sed inferiores partes terrae sunt Infernus
              damnatorum, in quo aliqui de dormientibus, idest mortuis, sunt. Ergo videtur quod ipse
              in illum Infernum descenderit.</p>
            <p xml:id="ta-l3d22q2-d1e170">Sed contra, Luc. 16, 26, dicitur: <quote xml:id="ta-l3d22q2-Qd1e172">inter nos et vos chaos magnum firmatum est,
                ut illi qui volunt illuc ex nobis transire, non possint</quote>. Sed illud chaos
              magis erat firmatum inter Christum, qui jam erat comprehensor, et damnatos, quam inter
              sanctos qui erant in Limbo expectantes beatitudinem, et illos qui erant in Inferno.
              Ergo Christus ad illos non descendit.</p>
            <p xml:id="ta-l3d22q2-d1e177">Praeterea, sicut caelum Empyreum est locus aeternae gloriae, ita Infernus est locus
              aeternae miseriae. Sed nullus damnatus potest esse in caelo Empyreo. Ergo nulli beato
              competit esse in Inferno; et sic nec Christo.</p>
          </div>
          <div xml:id="ta-l3d22q2-Dd1e181">
            <head xml:id="ta-l3d22q2-Hd1e183">Quaestiuncula 3</head>
            <p xml:id="ta-l3d22q2-d1e186">Ulterius. Videtur quod in Limbo ullam moram non traxerit. Ad hoc enim descendit in
              Infernum, ut sanctos, qui ibi detinebantur, liberaret. Sed statim illuc descendens
              sanctos liberavit. Ergo videtur quod moram illic trahere non debuit.</p>
            <p xml:id="ta-l3d22q2-d1e189">Praeterea, sicut per peccatum aliquis a caelo excluditur, ita per emundationem a
              peccato aliquis ab Inferno liberatur. Sed Diabolus, statim ut peccavit, de caelo
              cecidit. Ergo videtur quod sancti statim ut mundati fuerunt a peccato, de Inferno
              educti sint, et ita etiam Christus statim exivit.</p>
            <p xml:id="ta-l3d22q2-d1e192">Praeterea, anima Christi non potuit esse simul in diversis locis. Sed Christus in die
              mortis suae fuit in Paradiso: quia pendens in cruce latroni dixit: <quote xml:id="ta-l3d22q2-Qd1e194">hodie mecum
                eris in Paradiso</quote>. Ergo videtur quod illa eadem die de Inferno exierit.</p>
            <p xml:id="ta-l3d22q2-d1e198">Sed contra, Act. 2, 24: <quote xml:id="ta-l3d22q2-Qd1e200">quem Deus suscitavit solutis doloribus
              Inferni</quote>. Ergo videtur quod in Inferno fuerit usque ad horam resurrectionis
              suae.</p>
            <p xml:id="ta-l3d22q2-d1e205">Praeterea, locus animae separatae est Infernus vel caelum. Sed anima Christi ante
              diem ascensionis, in caelum non ascendit, et ita ante resurrectionem in caelo non
              fuit. Ergo mansit in Inferno usque ad diem resurrectionis.</p>
          </div>
          <div xml:id="ta-l3d22q2-Dd1e210">
            <head xml:id="ta-l3d22q2-Hd1e212">Quaestiuncula 1</head>
            <p xml:id="ta-l3d22q2-d1e215">Respondeo dicendum ad primam quaestionem, quod Christus, ut nos ab omnibus defectibus
              liberaret, in se nostros defectus qui universaliter omnium erant, et in defectum
              gratiae non vergebant, accipere voluit. Hoc autem erat omnibus hominibus commune ante
              passionem Christi quod pro debito originalis peccati ad Infernum descendebant. Sed in
              nomine Inferni duo importantur, scilicet locus, et poena vel damni, vel sensus,
              scilicet afflictiva. Poena autem damni, scilicet carentia divinae visionis, vergebat
              in defectum gratiae, quia scilicet non poterat in eis esse gratia consummata, scilicet
              gloria. Similiter etiam poena sensus post hanc vitam non est satisfactoria, quia illi
              non sunt in statu merendi; sed est vel purgativa vel damnativa. Purgatio autem debetur
              alicui impuritati et damnatio debetur peccato mortali; unde etiam poena sensus post
              hanc vitam in defectum gratiae vergit. Et ideo Christo fuit competens in Infernum
              descendere, secundum quod Infernus importat locum, non autem secundum quod importat
              poenam.</p>
            <p xml:id="ta-l3d22q2-d1e218">Ad primum ergo dicendum, quod nomen Inferni secundum quod importat locum, non sonat
              in malum tantum, et sic potest competere Christo: secundum autem quod importat poenam
              damni vel sensus, sic Christo competere non potest, quia sic sonat etiam in malum
              culpae. Vel dicendum, quod descendere ad Infernum, quasi sub potestate infernalium
              deduci, in malum sonat; sed descendere in Infernum ad expoliandum ipsum per modum
              domini, sonat in maximam dignitatem; et sic Christo competit.</p>
            <p xml:id="ta-l3d22q2-d1e221">Ad secundum dicendum, quod per passionem ejus solutum erat pretium, unde amotum erat
              impedimentum quo sancti prohibebantur a visione Dei, et ideo statim Deum viderunt; sed
              tamen oportuit quod in Infernum localiter descenderet quantum ad liberationem eorum a
              loco poenali, et iterum ut in se omnes defectus acciperet.</p>
            <p xml:id="ta-l3d22q2-d1e224">Ad tertium dicendum, quod secundum quod nomen Inferni importat poenam sensus vel
              damni, sic Christus non dicitur in Infernum descendisse; sed secundum quod tantum
              locum nominat.</p>
          </div>
          <div xml:id="ta-l3d22q2-Dd1e228">
            <head xml:id="ta-l3d22q2-Hd1e230">Quaestiuncula 2</head>
            <p xml:id="ta-l3d22q2-d1e233">Ad secundam quaestionem dicendum, quod quadruplex est Infernus. Unus est Infernus
              damnatorum, in quo sunt tenebrae et quantum ad carentiam divinae visionis, et quantum
              ad carentiam gratiae, et est ibi poena sensibilis; et hic Infernus est locus
              damnatorum. Alius est Infernus supra istum, in quo sunt tenebrae et propter carentiam
              divinae visionis, et propter carentiam gratiae, sed non est ibi poena sensibilis; et
              dicitur Limbus puerorum. Alius supra hunc est, in quo sunt tenebrae quantum ad
              carentiam divinae visionis, sed non quantum ad carentiam gratiae, sed est ibi poena
              sensus; et dicitur Purgatorium. Alius magis supra est, in quo est tenebra quantum ad
              carentiam divinae visionis, sed non quantum ad carentiam gratiae, neque est ibi poena
              sensibilis; et hic est Infernus sanctorum patrum; et in hunc tantum Christus descendit
              quantum ad locum, sed non quantum ad tenebrarum experientiam.</p>
            <p xml:id="ta-l3d22q2-d1e236">Ad primum ergo dicendum, quod Christus liberavit sua passione a peccato mortali eos
              qui in via sunt, ut vel non committant, vel a commisso absolvantur, si velint; non
              autem eos qui jam cum mortali peccato decesserunt, quibus debetur ille Infernus
              damnatorum.</p>
            <p xml:id="ta-l3d22q2-d1e239">Ad secundum dicendum, quod ascensio congruit Christo ratione sui: et ideo quia ipse
              est altissimus, super omnes caelos ascendere debuit: sed descendere non competit sibi
              nisi pro nobis; ideo tantum descendit quantum expediebat nostrae liberationi, et non
              sub omnibus simpliciter.</p>
            <p xml:id="ta-l3d22q2-d1e242">Ad tertium dicendum, quod inferiores partes terrae dicuntur etiam illa loca in quibus
              sancti patres erant; et qui ibi continebantur, dormientes dicebantur, propter spem
              gloriosae resurrectionis; non autem illi qui damnati erant in Inferno.</p>
          </div>
          <div xml:id="ta-l3d22q2-Dd1e246">
            <head xml:id="ta-l3d22q2-Hd1e248">Quaestiuncula 3</head>
            <p xml:id="ta-l3d22q2-d1e251">Ad tertiam quaestionem dicendum; quod cum anima et corpus sint proportionabilia,
              tantum debuit anima stare in Inferno quantum corpus in sepulcro, ut per utrumque
              fratribus suis similaretur, et ut in resurrectione novam vitam inchoaret et quantum ad
              animarum liberationem, et quantum ad corporum resurrectionem, in suo corpore
              inchoatam.</p>
            <p xml:id="ta-l3d22q2-d1e254">Ad primum ergo dicendum, quod liberare Christus nos voluit, defectus nostros in se
              portando; et ideo quamdiu mortuus fuit, voluit secundum animam in Inferno esse, sicut
              secundum corpus in sepulcro.</p>
            <p xml:id="ta-l3d22q2-d1e257">Ad secundum dicendum, quod dispensative factum est ut Christus tamdiu mortuus esset,
              ut veritas mortis ostenderetur; et tamdiu debuit anima ejus esse in Inferno, et corpus
              in sepulcro, quamdiu mortuus fuit, sicut et de aliis ante ejus resurrectionem
              fuit.</p>
            <p xml:id="ta-l3d22q2-d1e260">Ad tertium dicendum, quod Paradisus est triplex. Unus Paradisus terrestris, in quo
              Adam positus est; alius corporalis caelestis, scilicet caelum Empyreum; alius
              spiritualis, scilicet gloria de visione Dei; et de isto Paradiso intelligitur quod
              dominus latroni dixit: quia statim peracta passione et ipse latro et omnes qui in
              Limbo patrum erant Deum per essentiam viderunt.</p>
          </div>
        </div>
        <div xml:id="ta-l3d22q2-Dd1e265" type="articulus">
          <head xml:id="ta-l3d22q2-Hd1e267">Articulus 2</head>
          <head xml:id="ta-l3d22q2-Hd1e270" type="question-title">Utrum Christus Limbum patrum illuminaverit</head>
          <div xml:id="ta-l3d22q2-Dd1e273">
            <head xml:id="ta-l3d22q2-Hd1e275">Quaestiuncula 1</head>
            <p xml:id="ta-l3d22q2-d1e278">Ad secundum sic proceditur. Videtur quod Christus Limbum patrum non illuminaverit. De
              ratione enim Inferni videtur esse tenebra, sicut de ratione Paradisi lux. Ergo Inferno
              non competit illuminari.</p>
            <p xml:id="ta-l3d22q2-d1e281">Praeterea, si locus aliquis illuminatur, omnes qui sunt in loco illo lumen
              percipiunt. Sed aliqui erant in Inferno qui non debebant percipere lumen Christi,
              sicut Daemones. Igitur videtur quod illum locum non illuminaverit.</p>
            <p xml:id="ta-l3d22q2-d1e284">Praeterea, in Psalm. 106, 14, dicitur: <quote xml:id="ta-l3d22q2-Qd1e286">eduxit eos de tenebris et umbra
                mortis</quote>. Sed si Christus locum illum illuminasset, tenebrae ibi non fuissent.
              Ergo Christus locum illum non illuminavit.</p>
            <p xml:id="ta-l3d22q2-d1e290">Sed contra, Damascenus dicit: <quote xml:id="ta-l3d22q2-Qd1e292">descendit ad Infernum anima deificata, ut
                quemadmodum his qui in terra sunt, ortus est sol justitiae, ita et his qui in
                Inferno et tenebris et umbra mortis sedent, superlucescat</quote>.</p>
            <p xml:id="ta-l3d22q2-d1e297">Praeterea, Ambrosius dicit: <quote xml:id="ta-l3d22q2-Qd1e299">in Inferno lumen vitae fundebat
              aeternae</quote>.</p>
          </div>
          <div xml:id="ta-l3d22q2-Dd1e304">
            <head xml:id="ta-l3d22q2-Hd1e306">Quaestiuncula 2</head>
            <p xml:id="ta-l3d22q2-d1e309">Ulterius. Videtur quod Christus animas extraxerit etiam de Inferno damnatorum. Ipse
              enim dixit: <quote xml:id="ta-l3d22q2-Qd1e311">eruisti animam meam ex Inferno inferiori</quote>, et Job 17, 16:
                <quote xml:id="ta-l3d22q2-Qd1e314">in profundissimum Infernum descendent ossa mea</quote>. Sed profundissimum
              Inferni in quod descendit Job, et de quo fuit eductus, constat quod fuit Infernus
              inferior: et Infernus inferior est Infernus damnatorum. Ergo animas eduxit de Inferno
              damnatorum.</p>
            <p xml:id="ta-l3d22q2-d1e318">Praeterea, Zachar. 9, 11: <quote xml:id="ta-l3d22q2-Qd1e320">tu quoque in sanguine testamenti tui emisisti
                vinctos tuos de lacu in quo non est aqua</quote>; dicit Glossa: <quote xml:id="ta-l3d22q2-Qd1e323">eos qui
                tenebantur vincti in carceribus, ubi nulla misericordia eos refrigerabat, quam dives
                ille petebat, tu liberasti</quote>. Sed tales erant damnati in Inferno. Ergo ipsi
              fuerunt liberati.</p>
            <p xml:id="ta-l3d22q2-d1e327">Praeterea, Sapient. 7, 30, dicitur: <quote xml:id="ta-l3d22q2-Qd1e329">sapientia vincit malitiam</quote>. Sed hoc
              non esset, si non omnes qui per malitiam in Infernum descenderant, per sapientiam,
              quae Christus est, liberati sunt. Ergo omnes sunt liberati, etiam de Inferno
              damnatorum.</p>
            <p xml:id="ta-l3d22q2-d1e333">Praeterea, Isai. 24, 22: <quote xml:id="ta-l3d22q2-Qd1e335">congregabuntur congregatione unius fascis in lacum,
                et claudentur in carcere, et post multos dies visitabuntur</quote>; et loquitur ibi
              de damnatis, quod patet per hoc quod ipse praemisit de militia caeli. Ergo videtur
              quod etiam damnati per Christum visitati et liberati sunt.</p>
            <p xml:id="ta-l3d22q2-d1e340">Sed contra, Isai. ult., 24: <quote xml:id="ta-l3d22q2-Qd1e342">ignis eorum non extinguetur</quote>.</p>
            <p xml:id="ta-l3d22q2-d1e346">Praeterea, in Inferno nulla est redemptio. Ergo inde aliqui liberati non sunt.</p>
          </div>
          <div xml:id="ta-l3d22q2-Dd1e350">
            <head xml:id="ta-l3d22q2-Hd1e352">Quaestiuncula 3</head>
            <p xml:id="ta-l3d22q2-d1e355">Ulterius. Videtur quod liberaverit illos qui erant in Limbo puerorum. Quia ipsi non
              detinebantur nisi pro peccato originali sicut patres sancti. Sed illi sunt educti.
              Ergo et pueri.</p>
            <p xml:id="ta-l3d22q2-d1e358">Praeterea, in eis non est peccatum nisi per alium. Ergo per alium liberari
              debuerunt.</p>
            <p xml:id="ta-l3d22q2-d1e361">Praeterea, impotentia maximam meretur indulgentiam. Sed pueri non potuerunt peccatum
              originale vitare. Ergo ipsi maxime debuerunt consequi liberationem.</p>
            <p xml:id="ta-l3d22q2-d1e364">Sed contra, nullus liberatur per Christum nisi membrum Christi. Sed pueri nunquam
              fuerunt membrum Christi neque per sacramentum fidei, neque per fidem. Ergo per
              Christum non sunt liberati.</p>
            <p xml:id="ta-l3d22q2-d1e368">Praeterea, post hanc vitam non datur gratia alicui, nisi habenti. Sed pueri non
              habuerunt gratiam cum decesserunt. Ergo non potest eis dari post vitam; et ita non
              possunt educi ad gloriam.</p>
          </div>
          <div xml:id="ta-l3d22q2-Dd1e373">
            <head xml:id="ta-l3d22q2-Hd1e375">Quaestiuncula 4</head>
            <p xml:id="ta-l3d22q2-d1e378">Ulterius. Videtur quod liberaverit illos qui erant in Purgatorio. Quia majus erat
              impedimentum peccati originalis quam peccati venialis. Sed ab impedimento peccati
              originalis liberavit trahens de Limbo. Ergo multo fortius ab impedimento peccati
              venialis; et ita videtur quod a Purgatorio animas eduxerit.</p>
            <p xml:id="ta-l3d22q2-d1e381">Praeterea, passio Christi non minorem habet efficaciam quam sacramentum passionis.
              Sed per sacramentum passionis Christi, scilicet per Baptismum, aliquis liberatur ab
              omni poena quae debetur in Purgatorio. Ergo videtur quod multo amplius per passionem
              Christi illi qui ibi erant, liberati sunt.</p>
            <p xml:id="ta-l3d22q2-d1e384">Praeterea, Christus quod curavit in hac vita, totaliter curavit. Sed illos qui erant
              in Purgatorio, curavit Christus a reatu originalis. Ergo similiter curavit a reatu
              peccati venialis; et ita videtur quod a Purgatorio eos liberavit.</p>
            <p xml:id="ta-l3d22q2-d1e387">Sed contra, passio Christi aequalem habet virtutem nunc quam tunc habuit. Sed nunc
              virtute passionis non liberantur omnes qui sunt in Purgatorio. Ergo nec tunc.</p>
            <p xml:id="ta-l3d22q2-d1e391">Praeterea, peccati quod quis per se commisit, per se debet purgationem pati. Sed
              poenam Purgatorii sustinet homo pro peccatis quae ex seipso commisit. Ergo per poenam
              quam ipse sustinet, purgari debet, et non per poenam tantum Christi.</p>
          </div>
          <div xml:id="ta-l3d22q2-Dd1e395">
            <head xml:id="ta-l3d22q2-Hd1e397">Quaestiuncula 1</head>
            <p xml:id="ta-l3d22q2-d1e400">Respondeo dicendum, ad primam quaestionem, quod cum tenebrae exteriores Inferni
              tenebris interioribus respondeant; ex quo Christus a patribus qui erant in Limbo,
              omnes tenebras interiores expulerat per demonstrationem suae deitatis, congruum etiam
              fuit per praesentiam suae humanitatis quantum ad animam etiam tenebras exteriores ab
              eis excludere, locum illuminando.</p>
            <p xml:id="ta-l3d22q2-d1e403">Ad primum ergo dicendum, quod jam ille Infernus evacuandus erat, quia post tempus
              illud nullus ad illum Limbum descendit: et ideo decens fuit ut aliquid in eo fieret
              quod est contra rationem Inferni.</p>
            <p xml:id="ta-l3d22q2-d1e406">Ad secundum dicendum, quod sicut poena, quae est ignis Inferni, inquantum agit ut
              instrumentum divinae justitiae, non affligit nisi illos qui habent reatum poenae,
              etiam si aliquis alius ibi esset; ita lux illa ut instrumentum divinae misericordiae
              agens, illos tantum illuminabat exterius qui interius illuminati erant.</p>
            <p xml:id="ta-l3d22q2-d1e409">Ad tertium dicendum, quod eduxit eos de tenebris dum eos illuminavit: et educens eos
              de loco illo dicitur de tenebris eduxisse, quas locus ille de sui natura prius
              habuerat.</p>
          </div>
          <div xml:id="ta-l3d22q2-Dd1e413">
            <head xml:id="ta-l3d22q2-Hd1e415">Quaestiuncula 2</head>
            <p xml:id="ta-l3d22q2-d1e418">Ad secundam quaestionem dicendum, quod poena non potest tolli manente culpa: illi
              autem qui sunt damnati in Inferno, sunt obstinati in malitia, sicut Daemones; et ideo
              de poena illi liberari non potuerunt: et hoc non fuit ex insufficientia liberantis,
              sed ex indispositione ipsorum.</p>
            <p xml:id="ta-l3d22q2-d1e421">Ad primum ergo dicendum, quod Limbus patrum dicitur Infernus inferior, non
              simpliciter, sed respectu hujus habitationis, de quo anima David, vel etiam Christi
              educta fuit. Similiter etiam ille locus potest dici profundissimum Inferni
              comparative, ut profundum sit respectu caeli aer caliginosus, in quo sunt Daemones,
              profundius locus habitationis nostrae, profundissimum autem Limbus patrum, de quo Job
              liberatus fuit.</p>
            <p xml:id="ta-l3d22q2-d1e424">Ad secundum dicendum, quod Glossa illa est impropria: loquitur enim de Inferno
              communiter, secundum quod comprehendit omnes praedictas distinctiones Inferni; unde
              Inferno aliquid attribuit ratione unius partis, aliquid ratione alterius. Quod autem
              dicitur: <quote xml:id="ta-l3d22q2-Qd1e426">nulla eos misericordia refrigerabat</quote>, intelligitur quantum ad
              eos qui erant in alia parte Inferni: vel dicitur de misericordia omnino absolvente,
              quam etiam dives magis desiderabat, quamvis aliam peteret.</p>
            <p xml:id="ta-l3d22q2-d1e430">Ad tertium dicendum, quod quantum in se est, sapientia omnem malitiam vincit; sed
              quod in aliquibus non vincitur, est ex eorum indispositione.</p>
            <p xml:id="ta-l3d22q2-d1e434">Ad quartum dicendum, quod loquitur de visitatione quae erit in generali
              resurrectione, quando educentur de Inferno, iterum in perpetuum includendi.</p>
          </div>
          <div xml:id="ta-l3d22q2-Dd1e438">
            <head xml:id="ta-l3d22q2-Hd1e440">Quaestiuncula 3</head>
            <p xml:id="ta-l3d22q2-d1e443">Ad tertiam quaestionem dicendum, quod redemptio Christi non habuit locum nisi in
              illis qui fuerunt membra Christi: unde cum pueri qui erant in Limbo, nunquam fuerint
              membra Christi neque per propriam fidem, neque per fidei sacramentum (quod nunc est
              Baptismus, tunc autem erat circumcisio, vel sacrificium), constat quod ipsi liberati
              non fuerunt.</p>
            <p xml:id="ta-l3d22q2-d1e446">Ad primum ergo dicendum, quod in patribus erat gratia, quae non erat in pueris, per
              quam patres erant membra Christi; et ideo effectum redemptionis perceperunt, quod non
              fuit de pueris.</p>
            <p xml:id="ta-l3d22q2-d1e449">Ad secundum dicendum, quod puerorum peccatum, quamvis esset per alium expiabile,
              quantum ad genus peccati, non tamen habebant in se fidem et caritatem, per quam
              conjungerentur illi per quem potuissent liberari quantum ad genus peccati.</p>
            <p xml:id="ta-l3d22q2-d1e452">Ad tertium dicendum, quod quamvis quantum ad genus peccati esset eorum peccatum
              propitiabile, tamen ex dispositione eorum, propitiationis participes esse non
              potuerunt; sicut etiam patet de veniali in illis qui mortaliter peccaverunt.</p>
          </div>
          <div xml:id="ta-l3d22q2-Dd1e456">
            <head xml:id="ta-l3d22q2-Hd1e458">Quaestiuncula 4</head>
            <p xml:id="ta-l3d22q2-d1e461">Ad quartam quaestionem dicendum, quod quamvis hoc non inveniatur determinatum a
              sanctis, potest tamen dici, quod illi qui erant in Purgatorio, non fuerunt liberati:
              quia cum poena Purgatorii debeatur peccato actuali; oportet quod expietur per proprium
              actum, vel passionem illius qui peccavit, vel alterius specialis personae agentis pro
              ipso. In Purgatorio autem non potest culpa expiari per aliquem actum meritorium, quia
              non sunt in statu merendi: unde oportet quod expietur eorum culpa per poenam, quam
              ipsi sustineant, nisi per suffragia eorum qui sunt in statu merendi, liberentur.
              Passio autem Christi immediate removet impedimentum ex peccato originali proveniens,
              quod ex altero contractum est; sed ad removendum poenam debitam actuali peccato, quod
              quisque ex seipso commisit, pertingit ejus efficacia mediante aliquo sacramento circa
              personam exhibito, aut aliquo actu ipsius personae, vel alterius ad ipsam relato; et
              ideo non decebat ut per solam Christi passionem a Purgatorio liberarentur. Nisi
              dicatur, quod in vita sua hoc meruerunt ut per passionem Christi liberarentur. Vel hoc
              ex speciali gratia fuit quod illi qui in Purgatorio inventi fuerunt, absoluti sint per
              passionem Christi; quamvis nunc illi qui sunt in Purgatorio, non consequantur effectum
              plenae liberationis ex sola passione Christi.</p>
            <p xml:id="ta-l3d22q2-d1e464">Ad primum ergo dicendum, quod quamvis impedimentum peccati originalis sit gravius,
              tamen est solubile per alium totaliter, quod non est de impedimento venialis peccati
              ratione praedicta.</p>
            <p xml:id="ta-l3d22q2-d1e467">Ad secundum dicendum, quod poena nunquam dimittitur virtute passionis Christi, nisi
              inquantum aliquis passioni conformatur: quod potest esse tripliciter. Uno modo
              sacramentaliter, sicut fit in Baptismo; alio modo per meritum dilectionis, et fidei ex
              passione surgentis; tertio modo per poenae similitudinem. Primi autem duo modi non
              possunt esse in Purgatorio, quia non sunt in statu recipiendi sacramentum, neque in
              statu merendi: unde oportet, si passio a veniali eos liberet, quod conformentur
              Christo passo per poenae passionem.</p>
            <p xml:id="ta-l3d22q2-d1e470">Ad tertium dicendum, quod quidquid erat in eis curabile per alium, totum curavit; sed
              poena purgans non erat eis per alium totaliter remissibilis, ut dictum est.</p>
            <p xml:id="ta-l3d22q2-d1e474">Ad ea quae objiciuntur in oppositum, patet solutio ex dictis.</p>
          </div>
        </div>
      </div>
    </body>
  </text>
</TEI>