<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 27, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 27, Quaestio 2</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="451b"/>
      </div>
    </front>
    <body>
      <div xml:id="ta-l4d27q2">
        <head xml:id="ta-l4d27q2-Hd1e97">Quaestio 2</head>
        <div xml:id="ta-l4d27q2-Dd1e100">
          <head xml:id="ta-l4d27q2-Hd1e102">Prooemium</head>
          <p xml:id="ta-l4d27q2-d1e105">Deinde quaeritur de sponsalibus; et circa hoc quaeruntur tria: 1 quid sint sponsalia; 2
            qui possunt sponsalia contrahere; 3 utrum sponsalia dirimi possint.</p>

        </div>
        <div xml:id="ta-l4d27q2-Dd1e109" type="articulus">
          <head xml:id="ta-l4d27q2-Hd1e111">Articulus 1</head>

          <head xml:id="ta-l4d27q2-Hd1e114" type="question-title">Utrum sponsalia convenienter dicantur futurarum nuptiarum
            promissio</head>

          <p xml:id="ta-l4d27q2-d1e117">Ad primum sic proceditur. Videtur quod sponsalia non convenienter dicantur futurarum
            nuptiarum promissio, ut habetur ex verbis Nicolai Papae. Quia, sicut dicit Isidorus, est
            aliquis sponsus non quia promittit, sed quia spondet, et sponsores dat. Sed a
            sponsalibus dicitur aliquis sponsus. Ergo male dicitur promissio.</p>
          <p xml:id="ta-l4d27q2-d1e120">Praeterea, quicumque promittit aliquid, debet compelli ad solvendum. Sed illi qui
            sponsalia contrahunt, non compelluntur per Ecclesiam ad matrimonium contrahendum. Ergo
            sponsalia non sunt promissio.</p>
          <p xml:id="ta-l4d27q2-d1e123">Praeterea, in sponsalibus non est quandoque sola promissio, sed additur juramentum, et
            aliquae arrhae. Ergo videtur quod non debuerit solum per promissionem definiri.</p>
          <p xml:id="ta-l4d27q2-d1e127">Praeterea, matrimonia debent esse libera et absoluta. Sed sponsalia quandoque fiunt sub
            conditione etiam accipiendae pecuniae. Ergo non convenienter dicuntur promissio
            nuptiarum.</p>
          <p xml:id="ta-l4d27q2-d1e130">Praeterea, promissio quae est de rebus futuris, vituperatur Jacob. 4. Sed circa
            sacramentum non debet aliquid esse vituperabile. Ergo nec debet fieri promissio
            futurarum nuptiarum.</p>
          <p xml:id="ta-l4d27q2-d1e133">Praeterea, nullus dicitur sponsus nisi a sponsalibus. Sed aliquis dicitur sponsus ex
            praesentibus nuptiis, ut in littera dicitur. Ergo sponsalia non semper sunt futurarum
            nuptiarum promissio.</p>
          <p xml:id="ta-l4d27q2-d1e136">Respondeo dicendum, quod, sicut supra dictum est, consensus in conjugalem copulam per
            verba de futuro non facit matrimonium, sed matrimonii promissionem; et haec promissio
            dicitur sponsalia a spondendo, ut Isidorus dicit. Nam ante usum tabularum matrimonii
            cautiones dabant, quibus spondebant se invicem consentire in jura matrimonii, et
            fidejussores dabant. Fit autem ista promissio dupliciter: scilicet absolute, et sub
            conditione. Absolute quatuor modis. Primo nuda promissione, ut cum dicitur, accipiam te
            in meam, et e contrario. Secundo datis arrhis sponsalitiis, ut pecunia, vel hujusmodi.
            Tertio annuli subarrhatione. Quarto interveniente juramento. Si autem fiat dicta
            promissio sub conditione, distinguendum est: quia aut est conditio honesta, ut cum
            dicitur, accipiam te, si parentibus placet; et tunc stante conditione stat promissio, et
            non stante non stat: aut est inhonesta, et hoc dupliciter: quia aut est contraria bonis
            matrimonii, ut si dicam, accipiam te, si venena sterilitatis procures; et tunc non
            contrahuntur sponsalia; aut non est contraria bonis matrimonii, ut si dicam, accipiam
            te, si furtis meis consentias; et tunc stat promissio, sed tollenda est conditio.</p>
          <p xml:id="ta-l4d27q2-d1e139">Ad primum ergo dicendum, quod ipsa sponsalia et sponsorum datio est promissionis
            confirmatio; et ideo ab hoc denominatur quasi a perfectiori.</p>
          <p xml:id="ta-l4d27q2-d1e142">Ad secundum dicendum, quod ex tali promissione obligatur unus alii ad matrimonium
            contrahendum; et peccat mortaliter non solvens promissum, nisi legitimum impedimentum
            interveniat; et secundum hoc etiam Ecclesia cogit injungendo poenitentiam pro peccato.
            Tamen in foro contentioso non compellitur: quia matrimonia coacta consueverunt malos
            exitus habere: nisi forte juramentum intervenerit: quia tunc cogendus est, ut quidam
            dicunt; quamvis aliis non videatur propter causam praedictam, praecipue si de uxoricidio
            timeretur.</p>
          <p xml:id="ta-l4d27q2-d1e146">Ad tertium dicendum, quod illa addita non sunt nisi ad confirmandam promissionem; unde
            non sunt aliud quam promissio.</p>
          <p xml:id="ta-l4d27q2-d1e149">Ad quartum dicendum, quod conditio illa quae apponitur, non tollit matrimonii
            libertatem: quia si est inhonesta, debet abjici; si autem honesta: aut de bonis
            simpliciter, ut si dicatur, accipiam te, si placet parentibus, et haec conditio non
            tollit libertatem sponsalium, sed auget ei honestatem: aut est de utilibus, ut si dicat,
            contraham tecum, si dabis mihi centum; et tunc hoc non ponitur quasi ad vendendum
            consensum matrimonii, sed intelligitur ut promissio dotis; unde matrimonium libertatem
            non perdit. Quandoque autem apponitur conditio pecuniae per modum poenae; et tunc, quia
            matrimonia debent esse libera, talis conditio non stat, nec potest exigi poena illa ab
            eo qui non vult matrimonium complere.</p>
          <p xml:id="ta-l4d27q2-d1e152">Ad quintum dicendum, quod Jacobus non intendit prohibere quod omnino aliquis nullam
            promissionem de futuris faciat, sed quod non promittat quasi fiduciam habens de vita
            sua; unde docet quod debet apponi conditio, si Deus voluerit; quae etiam si verbis non
            exprimatur, corde debet intelligi.</p>
          <p xml:id="ta-l4d27q2-d1e155">Ad sextum dicendum, quod in matrimonio potest considerari ipsa conjunctio
            matrimonialis, et actus ejus; et a sponsione primi in futurum dicitur sponsus, a
            sponsalibus contractis per verba de futuro; et a sponsione secundi dicitur aliquis
            sponsus etiam quando contractum est matrimonium per verba de praesenti, quia ex hoc ipso
            spondet matrimonii actum. Tamen a prima sponsione dicuntur sponsalia proprie, quae sunt
            quaedam sacramentalia matrimonii, sicut exorcismus Baptismi.</p>

        </div>
        <div xml:id="ta-l4d27q2-Dd1e159" type="articulus">
          <head xml:id="ta-l4d27q2-Hd1e161">Articulus 2</head>

          <head xml:id="ta-l4d27q2-Hd1e164" type="question-title">Utrum tempus septennii sit competenter assignatum sponsalibus
            contrahendis</head>

          <p xml:id="ta-l4d27q2-d1e167">Ad secundum sic proceditur. Videtur quod tempus septennii non sit competenter
            assignatum sponsalibus contrahendis. Contractus enim qui per alios fieri potest, non
            requirit discretionem in illis ad quos pertinet. Sed sponsalia fieri possunt per
            parentes, utroque illorum ignorante quorum sunt sponsalia. Ergo ita possunt fieri ante
            septennium sicut post.</p>
          <p xml:id="ta-l4d27q2-d1e170">Praeterea, sicut ad contractum sponsalium requiritur aliquis rationis usus, ita ad
            consentiendum in peccatum mortale. Sed sicut Gregorius narrat in 4 Dialog., quidam puer
            propter peccatum blasphemiae a Diabolo extinctus est. Ergo etiam ante septennium possunt
            sponsalia contrahi.</p>
          <p xml:id="ta-l4d27q2-d1e173">Praeterea, sponsalia ad matrimonium ordinantur. Sed in matrimonio non assignatur unum
            tempus puellae et puero. Ergo nec in sponsalibus septennium utrique assignari debet.</p>
          <p xml:id="ta-l4d27q2-d1e177">Praeterea, ex tunc aliqui possunt sponsalia contrahere ex quo eis possunt futurae
            nuptiae placere. Sed signa talis placentiae frequenter apparent in pueris ante septem
            annos. Ergo ante possunt contrahi sponsalia.</p>
          <p xml:id="ta-l4d27q2-d1e180">Praeterea, si aliqui ante septem annos contrahunt sponsalia, et postea post septennium
            ante tempus pubertatis contrahunt per verba de praesenti, reputantur inter eos esse
            sponsalia. Sed hoc non est ex secundo contractu, quia tunc non intendunt sponsalia, sed
            matrimonium contrahere. Ergo ex primo; et hinc ante septennium possunt sponsalia
            contrahi.</p>
          <p xml:id="ta-l4d27q2-d1e183">Praeterea, in his quae communiter fiunt a pluribus, quod deest uni, suppletur ab
            altero, sicut patet in trahentibus navem. Sed contractus sponsalium est quaedam communis
            actio inter contrahentes. Ergo si unus sit pubes, potest contrahere cum puella quae non
            habet septem annos sponsalia: quia quod uni deficit de tempore, alteri superabundat.</p>
          <p xml:id="ta-l4d27q2-d1e186">Praeterea, si aliqui juxta aetatem pubertatis, quamvis ante eam, contrahant per verba
            de praesenti, reputatur inter eos matrimonium esse. Ergo pari ratione si ante
            septennium, dummodo sint propinqui, contrahant per verba de futuro, reputabuntur inter
            eos esse sponsalia.</p>
          <p xml:id="ta-l4d27q2-d1e189">Respondeo dicendum, quod septennium est tempus determinatum a jure sponsalibus
            contrahendis satis rationabiliter: quia cum sponsalia sint quaedam promissio futurorum,
            ut dictum est, oportet quod illorum sint qui aliquo modo promittere possunt; quod non
            est nisi illorum qui habent aliquam prudentiam de futuris, quae usum rationis requirit,
            respectu cujus triplex gradus notatur secundum philosophum in 1 Ethic. Primus est, cum
            quis neque intelligit per se, neque ab alio capere potest. Secundus status est, cum homo
            ab alio capere potest, sed ipse per se non sufficit ad intelligendum. Tertius est, cum
            homo et ab alio jam capere potest, et per seipsum considerare. Et quia ratio paulatim in
            homine convalescit, secundum quod quietantur motus, et fluxibilitas humorum; ideo primum
            statum rationis obtinet homo ante primum septennium; et propter hoc illo tempore nulli
            contractui aptus est, et ita nec sponsalibus. Sed ad secundum statum incipit homo
            pervenire in fine primi septennii; unde etiam tunc temporis pueri ad scholas ponuntur.
            Sed ad tertium statum incipit homo pervenire in fine secundi septennii quantum ad ea
            quae ad personam ipsius pertinent, in qua ratio naturalis citius convalescit; sed
            quantum ad ea quae extra ipsum sunt, in fine tertii septennii. Et ideo ante primum
            septennium nulli contractui homo aptus est; sed in fine primi septennii incipit esse
            aptus ad aliqua promittendum in futurum, praecipue de his ad quae ratio naturalis
            inclinat magis; non autem ad obligandum se perpetuo vinculo, quia adhuc non habet firmam
            voluntatem; et ideo possunt tali tempore contrahi sponsalia. Sed in fine secundi
            septennii jam potest obligare se de his quae ad personam ipsius pertinent, vel ad
            religionem, vel ad conjugium. Sed post tertium septennium etiam potest de aliis se
            obligare; et secundum leges constituitur ei potestas disponendi de rebus suis post
            vigintiquinque annos.</p>
          <p xml:id="ta-l4d27q2-d1e192">Ad primum ergo dicendum, quod si ante annos pubertatis fiat contractus sponsalium per
            alium, ambo vel alter reclamare possunt: unde tunc nihil est actum, adeo quod nec aliqua
            affinitas ex hoc contrahatur; et ideo sponsalia quae inter aliquos per personas alias
            contrahuntur, robur habent, inquantum illi inter quos contrahuntur, ad aetatem debitam
            venientes, non reclamant, ex quo intelliguntur consentire his quae per alios facta
            sunt.</p>
          <p xml:id="ta-l4d27q2-d1e196">Ad secundum dicendum, quod quidam dicunt, quod ille puer de quo Gregorius narrat, non
            fuerit damnatus, nec mortaliter peccavit; sed visio illa ostensa fuit ad patrem
            contristandum, qui in illo peccato peccaverat non corrigens. Sed hoc est expresse contra
            intentionem Gregorii dicentis quod pater pueri animam parvuli filii negligens, non
            parvum peccatorem Gehennae ignibus nutrivit. Et ideo dicendum, quod ad peccatum mortale
            sufficit etiam consensus praesens; sed in sponsalibus est consensus in futurum. Major
            autem rationis discretio requiritur ad providendum in futurum quam ad consentiendum in
            unum praesentem actum; et ideo ante potest homo peccare mortaliter quam possit se
            obligare ad aliquid futurum.</p>
          <p xml:id="ta-l4d27q2-d1e199">Ad tertium dicendum, quod in tempore contractus matrimonii non solum requiritur
            dispositio ex parte usus rationis, sed etiam ex parte corporis, ut sit tempus
            generationi aptum. Et quia puella in duodecimo anno ad hoc venit ut possit esse actui
            generationis apta, puer autem in fine secundi septennii, ut philosophus dicit in 9 de
            animalibus; simul autem usum discretionis accipiunt, qui tantum in sponsalibus
            requiritur; ideo in sponsalibus determinatur unum tempus utrique, non autem in
            matrimonio.</p>
          <p xml:id="ta-l4d27q2-d1e202">Ad quartum dicendum, quod illa placentia quae est in pueris ante septennium, non
            procedit ex perfectae rationis usu, cum nondum sint plene susceptibiles disciplinae; sed
            magis contingit ex motu naturae quam ex aliqua ratione; et ideo non sufficit talis
            placentia ad sponsalia contrahendum.</p>
          <p xml:id="ta-l4d27q2-d1e205">Ad quintum dicendum, quod quamvis per secundum contractum in casu illo non faciant
            matrimonium, tamen ostendunt se ratam habere priorem permissionem; et ideo prior
            contractus accipit firmitatem.</p>
          <p xml:id="ta-l4d27q2-d1e208">Ad sextum dicendum, quod trahentes navem agunt per modum unius causae; et ideo, quod
            deest uni, potest suppleri de altero: sed sponsalia contrahentes agunt ut distinctae
            personae, quia sponsalia non nisi inter duos esse possunt: unde in utroque requiritur
            quod sit sufficiens ad contrahendum; et ideo defectus unius sponsalia impedit, nec ex
            altero potest suppleri.</p>
          <p xml:id="ta-l4d27q2-d1e211">Ad septimum dicendum, quod in sponsalibus etiam similiter, si appropinquant
            contrahentes ad tempus septennii, contractus sponsalium habet robur, quia, secundum
            philosophum in 2 Phys., quod parum deest, nihil deesse videtur. Haec autem propinquitas
            a quibusdam determinatur tempus sex mensium; sed melius est quod determinetur secundum
            conditionem contrahentium: quia in quibusdam magis acceleratur rationis usus quam in
            aliis.</p>

        </div>
        <div xml:id="ta-l4d27q2-Dd1e215" type="articulus">
          <head xml:id="ta-l4d27q2-Hd1e217">Articulus 3</head>

          <head xml:id="ta-l4d27q2-Hd1e220" type="question-title">Utrum sponsalia dirimi possint altero religionem
            intrante</head>

          <p xml:id="ta-l4d27q2-d1e223">Ad tertium sic proceditur. Videtur quod sponsalia dirimi non possunt, altero religionem
            intrante. Quia de pecunia quam alicui promisi, non possum alteri licite obligationem
            facere. Sed ille qui sponsalia contrahit, corpus suum promittit mulieri. Ergo non potest
            se offerre Deo ulterius in religione.</p>
          <p xml:id="ta-l4d27q2-d1e226">Item, videtur quod nec debeant dirimi, quando alter conjugum ad longinquam regionem se
            transfert. Quia in dubiis semper tutior pars eligenda est. Sed tutius esset quod eum
            expectaret. Ergo tenetur eum expectare.</p>
          <p xml:id="ta-l4d27q2-d1e229">Item, videtur quod nec dirimatur per aegritudinem quam aliquis incurrit post contracta
            sponsalia. Quia pro poena nullus debet puniri. Sed vir qui infirmitatem incurrit,
            punitur in hoc quod ei jus suum aufertur quod in illam habebat quae sibi fuerat
            desponsata. Ergo propter corporalem infirmitatem non debent sponsalia dirimi.</p>
          <p xml:id="ta-l4d27q2-d1e233">Item, videtur quod nec propter affinitatem intervenientem, ut puta si sponsus
            consanguineam sponsae fornicario concubitu cognoscat: quia secundum hoc sponsa puniretur
            pro peccato sponsi, quod non est conveniens.</p>
          <p xml:id="ta-l4d27q2-d1e236">Item, videtur quod non possunt se invicem absolvere. Quia hoc est maximae levitatis, ut
            primo contrahant, et postmodum se absolvant. Sed talia non debent ab Ecclesia sustineri.
            Ergo et cetera.</p>
          <p xml:id="ta-l4d27q2-d1e239">Item, videtur quod nec propter alterius fornicationem. Quia adhuc per sponsalia unus
            non accipit potestatem in corpus alterius: et ita videtur quod in nullo contra invicem
            peccant, si interim fornicentur: et sic sponsalia dirimi non debent per hoc.</p>
          <p xml:id="ta-l4d27q2-d1e242">Item, videtur quod nec per contractum cum alia per verba de praesenti. Quia secunda
            venditio non derogat venditioni primae. Ergo nec secundus contractus potest derogare
            primo.</p>
          <p xml:id="ta-l4d27q2-d1e245">Item, videtur quod nec per defectum aetatis possint dirimi. Quia quod non est, non
            potest dissolvi. Sed ante aetatem determinatam sponsalia contracta nulla fuerunt. Ergo
            dirimi non possunt.</p>
          <p xml:id="ta-l4d27q2-d1e248">Respondeo dicendum, quod in omnibus praedictis casibus sponsalia contracta dirimuntur,
            sed diversimode: quia in duobus, scilicet cum quis ad religionem confugit, et cum alter
            conjugum cum altero per verba de praesenti contrahit, ipso jure sponsalia dirimuntur;
            sed in aliis casibus dirimi debent secundum judicium Ecclesiae.</p>
          <p xml:id="ta-l4d27q2-d1e252">Ad primum ergo dicendum, quod talis promissio solvitur per mortem spiritualem, cum sit
            spiritualis tantum, ut dictum est.</p>
          <p xml:id="ta-l4d27q2-d1e255">Ad secundum dicendum, quod dubium illud determinatur ex hoc quod alter non compareret
            tempore statuto ad matrimonium perficiendum; unde si ex parte ejus non defuit quin
            matrimonium compleret, potest licite alteri nubere sine aliquo peccato; si autem per eum
            stetit quod matrimonium non est completum, debet agere poenitentiam de peccato fractae
            promissionis, aut juramenti, si juramentum intervenit, et contrahere cum alia, si vult,
            judicio Ecclesiae.</p>
          <p xml:id="ta-l4d27q2-d1e258">Ad tertium dicendum, quod si ante contractum matrimonium aliquam gravem infirmitatem
            incurrat alter eorum inter quos sunt contracta sponsalia, quae ipsum nimis debilitet, ut
            epilepsia, vel paralysis; aut eum deformet, ut abscissio nasi, vel orbitas oculorum, vel
            aliquid hujusmodi; aut quae sunt contra bonum prolis, utpote lepra quae solet prolem
            inficere: possunt sponsalia dirimi, ne sibi invicem displiceant, et matrimonium sic
            contractum malum exitum sortiatur. Nec pro poena punitur aliquis, sed ex poena damnum
            reportat, quod non est inconveniens.</p>
          <p xml:id="ta-l4d27q2-d1e261">Ad quartum dicendum, quod si sponsus cognovit consanguineam sponsae, vel e converso,
            tunc debent sponsalia dirimi; et ad hoc probandum sola fama sufficit propter scandalum
            vitandum. Causae enim quae in futurum expectant effectus suos, impediuntur a suis
            effectibus non solum ex eo quod est, sed ex eo quod futurum est; unde sicut affinitas,
            si esset tempore contractus sponsalium, impedivisset contractum illum; ita si
            interveniat ante matrimonium, quod est effectus quidam sponsalium, prior contractus ab
            effectu suo impeditur. Nec in hoc aliquid detrahitur alteri, immo ei confertur; quia
            absolvitur ab eo qui per fornicationem Deo se odiosum reddidit.</p>
          <p xml:id="ta-l4d27q2-d1e264">Ad quintum dicendum, quod quidam non recipiunt istum casum: sed contra eos decretalis
            est quae expresse dicit: <quote xml:id="ta-l4d27q2-Qd1e266">ad instar eorum qui societatem fidei contrahunt, et
              postea eamdem sibi remittunt, potest in patientia tolerari, si mutuo se absolvunt qui
              sponsalia contraxerunt</quote>. Sed ad hoc dicunt, quod Ecclesia magis hoc sustinet ne
            pejus eveniat, quam hoc sit de jure. Sed hoc non videtur exemplo convenire quod
            decretalis adducit. Et ideo dicendum, quod non semper est levitatis retractare quae
            prius firmata sunt: quia <quote xml:id="ta-l4d27q2-Qd1e269">incertae sunt providentiae nostrae</quote>, ut dicitur
            in Lib. sapientiae.</p>
          <p xml:id="ta-l4d27q2-d1e273">Ad sextum dicendum, quod quamvis nondum dederint sibi mutuo potestatem corporis
            sponsalia contrahentes; tamen ex hoc efficiuntur sibi invicem suspecti de non servanda
            fide in futurum; et ideo potest sibi praecavere unus contra alium sponsalia
            dirimendo.</p>
          <p xml:id="ta-l4d27q2-d1e277">Ad septimum dicendum, quod ratio illa teneret, si esset unius rationis uterque
            contractus: sed secundus contractus matrimonii est fortior primo; et ideo solvit
            ipsum.</p>
          <p xml:id="ta-l4d27q2-d1e280">Ad octavum dicendum, quod quamvis non fuerint vera sponsalia, tamen fuit ibi quidam
            sponsalium modus; et ideo ne videatur approbare, ad annos legitimos veniens debet petere
            solutionem sponsalium judicio Ecclesiae faciendam propter bonum exemplum.</p>
        </div>
      </div>
    </body>
  </text>
</TEI>