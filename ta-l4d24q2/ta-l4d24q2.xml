<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 24, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 24, Quaestio 2</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="417b"/>
      </div>
    </front>
    <body>
      <div xml:id="ta-l4d24q2">
        <head xml:id="ta-l4d24q2-Hd1e97">Librum IV, Distinctio 24, Quaestio 2</head>

        <div xml:id="ta-l4d24q2-Dd1e100">
          <head xml:id="ta-l4d24q2-Hd1e102">Prooemium</head>
          <p xml:id="ta-l4d24q2-d1e105">Deinde quaeritur de distinctione ordinum; et circa hoc quaeruntur tria: 1 de
            distinctione eorum; 2 de actibus singulorum; 3 quando imprimatur character in singulis
            ordinibus.</p>

        </div>
        <div xml:id="ta-l4d24q2-Dd1e109" type="articulus">
          <head xml:id="ta-l4d24q2-Hd1e111">Articulus 1</head>

          <head xml:id="ta-l4d24q2-Hd1e114" type="questionTitle">Utrum debeant plures ordines distingui</head>

          <div xml:id="ta-l4d24q2-Dd1e117">
            <head xml:id="ta-l4d24q2-Hd1e119">Quaestiuncula 1</head>
            <p xml:id="ta-l4d24q2-d1e122">Ad primum sic proceditur. Videtur quod non debeant plures ordines distingui. Quanto
              enim aliqua virtus est major, tanto minus est multiplicata. Sed hoc sacramentum est
              dignius aliis sacramentis, inquantum constituit suscipientes in aliquo gradu super
              alios. Cum ergo alia sacramenta non distinguantur in plura quae recipiant
              praedicationem totius, nec hoc sacramentum debet distingui in plures ordines.</p>
            <p xml:id="ta-l4d24q2-d1e125">Praeterea, si dividitur; aut est divisio totius in partes integrales, aut in partes
              subjectivas. Non in partes integrales: quia sic non reciperent praedicationem totius.
              Ergo est divisio in partes subjectivas. Sed partes subjectivae recipiunt in plurali
              praedicationem generis remoti sicut generis proximi; sicut homo et asinus sunt plura
              animalia, et plura corpora animata. Ergo et sacerdotium et diaconatus sicut sunt
              plures ordines; ita et plura sacramenta, cum sacramentum sit quasi genus ad
              ordines.</p>
            <p xml:id="ta-l4d24q2-d1e128">Praeterea, secundum philosophum in 8 Ethic., regimen quo unus tantum principatur, est
              nobilius regimen communitatis quam aristocratia qua diversi in diversis officiis
              constituuntur. Sed regimen Ecclesiae debet esse nobilissimum. Ergo non deberet esse in
              Ecclesia distinctio ordinum ad diversos actus; sed tota potestas deberet apud unum
              residere; et sic deberet esse tantum unus ordo.</p>
            <p xml:id="ta-l4d24q2-d1e131">Sed contra, Ecclesia est corpus Christi mysticum, simile corpori naturali, secundum
              apostolum. Sed in corpore naturali sunt diversa membrorum officia. Ergo et in Ecclesia
              debent esse diversi ordines.</p>
            <p xml:id="ta-l4d24q2-d1e135">Praeterea, ministerium novi testamenti est dignius quam ministerium veteris, ut patet
              2 Corinth. 3. Sed in veteri testamento non solum sacerdotes, sed etiam ministri eorum
              Levitae sanctificabantur. Ergo et in novo testamento debent consecrari per ordinis
              sacramentum non solum sacerdotes, sed etiam ministri eorum; et ita oportet quod sint
              plures ordines.</p>

          </div>
          <div xml:id="ta-l4d24q2-Dd1e139">
            <head xml:id="ta-l4d24q2-Hd1e141">Quaestiuncula 2</head>
            <p xml:id="ta-l4d24q2-d1e144">Ulterius. Videtur quod non sint septem ordines. Ordines enim Ecclesiae ordinantur ad
              actus hierarchicos. Sed tres sunt tantum actus hierarchici; scilicet purgare,
              illuminare, et perficere, secundum quos Dionysius distinguit tres ordines in 5 cap.
              Eccl. Hierar. Ergo non sunt septem.</p>
            <p xml:id="ta-l4d24q2-d1e147">Praeterea, omnia sacramenta habent efficaciam et auctoritatem ex institutione
              Christi, vel saltem apostolorum ejus. Sed in doctrina Christi et apostolorum non fit
              mentio nisi de presbyteris et diaconis. Ergo videtur quod non sunt alii ordines.</p>
            <p xml:id="ta-l4d24q2-d1e150">Praeterea, per sacramentum ordinis constituitur aliquis dispensator aliorum
              sacramentorum. Sed alia sacramenta sunt sex. Ergo debent esse tantum sex ordines.</p>
            <p xml:id="ta-l4d24q2-d1e153">Sed contra, videtur quod debeant esse plures. Quia quanto aliqua virtus est altior,
              tanto est minus multiplicabilis. Sed potestas hierarchica est altiori modo in Angelis
              quam sit in nobis, ut Dionysius dicit. Ergo cum in hierarchia angelica sint novem
              ordines, totidem deberent esse in Ecclesia, vel plures.</p>
            <p xml:id="ta-l4d24q2-d1e157">Praeterea, prophetia Psalmorum est nobilior inter alias prophetias. Sed ad
              pronuntiandum in Ecclesia alias prophetias est unus ordo, scilicet lectorum. Ergo et
              ad pronuntiandum Psalmos deberet esse alius ordo; et praecipue cum in decretis
              Psalmista secundus ab ostiario inter ordines ponatur.</p>

          </div>
          <div xml:id="ta-l4d24q2-Dd1e161">
            <head xml:id="ta-l4d24q2-Hd1e163">Quaestiuncula 3</head>
            <p xml:id="ta-l4d24q2-d1e166">Ulterius. Videtur quod ordines non debeant distingui per sacros et non sacros. Omnes
              enim ordines sacramenta quaedam sunt. Sed omnia sacramenta sunt sacra. Ergo omnes
              ordines sunt sacri.</p>
            <p xml:id="ta-l4d24q2-d1e169">Praeterea, secundum ordines Ecclesiae non deputatur aliquis nisi ad divina officia.
              Sed omnia talia sunt sacramenta. Ergo omnes ordines sunt sacri.</p>
            <p xml:id="ta-l4d24q2-d1e172">Sed contra est quod ordines sacri impediunt matrimonium contrahendum, et dirimunt
              contractum. Sed quatuor inferiores ordines non impediunt contrahendum, nec dirimunt
              contractum. Ergo non sunt sacri ordines.</p>
          </div>
          <div xml:id="ta-l4d24q2-Dd1e177">
            <head xml:id="ta-l4d24q2-Hd1e179">Quaestiuncula 1</head>
            <p xml:id="ta-l4d24q2-d1e182">Respondeo dicendum ad primam quaestionem, quod ordinum multitudo inducta est in
              Ecclesia propter tria. Primo propter sapientiam Dei commendandam, quae in distinctione
              ordinata rerum maxime relucet tam in naturalibus quam in spiritualibus; quod
              significatur in hoc quod regina Saba videns ordinem ministrantium Salomoni non habebat
              ultra spiritum, deficiens in admiratione sapientiae ipsius. Secundo ad subveniendum
              humanae infirmitati: quia per unum non poterant omnia quae ad divina mysteria
              pertinebant expleri sine magno gravamine; et ideo distinguuntur ordines diversi ad
              diversa officia. Et hoc patet per hoc quod dominus, Numer. 11, dedit Moysi septuaginta
              senes populi in adjutorium. Tertio ut via proficiendi hominibus amplior detur dum
              plures in diversis officiis distribuunt, ut omnes sint Dei cooperatores, quo nihil est
              divinius, ut Dionysius dicit.</p>
            <p xml:id="ta-l4d24q2-d1e185">Ad primum ergo dicendum, quod illa sacramenta dantur ad effectus aliquos
              percipiendos; sed hoc sacramentum datur principaliter ad actus aliquos agendos; et
              ideo secundum diversitatem actuum oportet quod ordinis sacramentum distinguatur, sicut
              potentiae distinguuntur per actus.</p>
            <p xml:id="ta-l4d24q2-d1e188">Ad secundum dicendum, quod distinctio ordinum non est totius integralis in partes,
              neque totius universalis, sed totius potestativi; cujus haec est natura quod totum
              secundum completam rationem est in uno, in aliis autem est aliqua participatio ipsius;
              et ita est hic: tota enim plenitudo hujus sacramenti est in uno ordine, scilicet
              sacerdotio; sed in aliis est quaedam participatio ordinis; et hoc significatum est in
              hoc quod dominus dicit Num. 11, 17, Moysi: <quote xml:id="ta-l4d24q2-Qd1e190">auferam de spiritu tuo, et tradam
                eis, ut sustentent onus populi</quote>. Et ideo omnes ordines sunt unum
              sacramentum.</p>
            <p xml:id="ta-l4d24q2-d1e194">Ad tertium dicendum, quod in regno quamvis tota potestatis plenitudo resideat penes
              regem, non tamen excludunt ministrorum potestates quae sunt participationes quaedam
              regiae potestatis; et similiter est in ordine. In aristocratia autem apud nullum
              residet plenitudo potestatis, sed apud omnes.</p>

          </div>
          <div xml:id="ta-l4d24q2-Dd1e198">
            <head xml:id="ta-l4d24q2-Hd1e200">Quaestiuncula 2</head>
            <p xml:id="ta-l4d24q2-d1e203">Ad secundam quaestionem dicendum, quod quidam sumunt sufficientiam ordinum per
              quamdam adaptationem ad gratias gratis datas de quibus habetur 1 Corinth. 12. Dicunt
              enim quod sermo sapientiae competit episcopo, quia ipse aliorum ordinator est, quod ad
              sapientiam pertinet; sermo scientiae sacerdoti, quia debet habere clavem scientiae;
              fides diacono, qui praedicat Evangelium; opera virtutum subdiacono, qui se ad opera
              perfectionis extendit per votum continentiae; interpretatio sermonum acolytho, quod
              significatur in lumine quod defert; gratiae sanitatum exorcistae; genera linguarum
              Psalmistae; prophetia lectori: discretio spirituum ostiario, qui quosdam repellit, et
              quosdam admittit. Sed hoc nihil est; quia gratiae gratis datae non dantur eidem, sicut
              ordines dantur eidem; dicitur enim 1 Corinth. 12, 4: <quote xml:id="ta-l4d24q2-Qd1e205">divisiones gratiarum
                sunt</quote>. Et iterum ponuntur quaedam quae ordines non dicuntur, scilicet
              episcopatus et psalmistatus. Et ideo alii assignant secundum quamdam assimilationem ad
              caelestem hierarchiam, in qua ordines distinguuntur secundum purgationem,
              illuminationem, perfectionem. Dicunt enim, quod ostiarius purgat exterius segregando
              bonos a malis etiam corporaliter; interius vero acolythus, quia per lumen quod portat,
              significat se interiores tenebras pellere; sed utroque modo exorcista, quia Diabolum
              quem expellit, utroque modo perturbat. Sed illuminatio quae fit per doctrinam, quantum
              ad doctrinam propheticam fit per lectores, quantum ad evangelicam fit per diaconos,
              quantum ad apostolicam fit per subdiaconos. Sed perfectio communis, utpote quae est
              poenitentiae, Baptismi, et hujusmodi, fit per sacerdotem; excellens vero per
              episcopum, ut consecratio sacerdotum et virginum; sed excellentissima per summum
              pontificem, in quo est plenitudo auctoritatis. Sed hoc nihil est: tum quia ordines
              caelestis hierarchiae non distinguuntur per praedictas actiones hierarchicas, cum
              quaelibet cuilibet ordinum conveniat: tum quia, secundum Dionysium, solis episcopis
              convenit perficere, illuminare autem sacerdotibus, purgare autem ministris omnibus. Et
              ideo alii appropriant ordines septem donis, ut sacerdotio respondeat donum sapientiae,
              quae nos pane vitae et intellectus cibat, sicut sacerdos nos pane caelesti reficit;
              sed timor ostiario, quia nos separat a malis; et sic intermedii ordines respondent
              mediis donis. Sed hoc iterum nihil est: quia in quolibet ordine septiformis gratia
              datur. Et ideo aliter dicendum est, quod ordinis sacramentum ad sacramentum
              Eucharistiae ordinatur quod est sacramentum sacramentorum, ut dicit Dionysius. Sicut
              enim templum et altare et vasa et vestes, ita et ministeria quae ad Eucharistiam
              ordinantur, consecratione indigent; et haec consecratio est ordinis sacramentum; et
              ideo distinctio ordinum est accipienda secundum relationem ad Eucharistiam; quia
              potestas ordinis aut est ad consecrationem Eucharistiae ipsius, aut ad aliquod
              ministerium ordinandum ad hoc. Si primo modo, sic est ordo sacerdotum; et ideo cum
              ordinantur, accipiunt calicem cum vino, et patenam cum pane, potestatem accipiendo
              consecrandi corpus et sanguinem Christi. Cooperatio autem ministrorum est vel in
              ordine ad ipsum sacramentum, vel in ordine ad suscipientes. Si primo, sic tripliciter.
              Primo enim est ministerium quo minister cooperatur sacerdoti in ipso sacramento
              quantum ad dispensationem, licet non quantum ad consecrationem, quam solus sacerdos
              facit; et hoc pertinet ad diaconum; unde in littera dicitur, quod ad diaconum pertinet
              ministrare sacerdotibus in omnibus quae aguntur in sacramentis Christi, unde ipsi
              sanguinem dispensant. Secundo est ministerium ordinatum ad materiam sacramenti
              ordinandam in sacris vasis ipsius sacramenti: et hoc pertinet ad subdiaconum; unde in
              littera dicitur quod vasa corporis et sanguinis domini portant, et oblationes in
              altari ponunt; et ideo accipiunt calicem de manu episcopi, sed vacuum, cum ordinantur.
              Tertio est ministerium ordinatum ad praesentandum materiam sacramenti; et hoc competit
              acolytho: ipse enim, ut in littera dicitur, urceolum cum vino et aqua praeparat; unde
              accipiunt urceolum vacuum. Sed ministerium ad praeparationem recipientium ordinatum
              non potest esse nisi super immundos; quia qui mundi sunt, jam sunt ad sacramenta
              recipienda idonei. Triplex autem est genus immundorum, ut Dionysius dicit. Quidam enim
              sunt omnino infideles, credere non volentes; et hi totaliter etiam a visione divinorum
              et a coetu fidelium arcendi sunt; et hoc pertinet ad ostiarios. Quidam vero sunt
              volentes credere, sed nondum sunt instructi, scilicet catechumeni; et ad horum
              instructionem ordinatur ordo lectorum; et ideo prima rudimenta ad doctrinam fidei,
              scilicet vetus testamentum, eis legendum committitur. Quidam vero sunt fideles et
              instructi, sed impedimentum habentes ex Daemonis potestate, scilicet energumeni; et ad
              hoc habet ministerium ordo exorcistarum. Et sic patet ratio et numerus et gradus
              ordinum.</p>
            <p xml:id="ta-l4d24q2-d1e209">Ad primum ergo dicendum, quod Dionysius loquitur de ordinibus non secundum quod sunt
              sacramenta, sed secundum quod ad hierarchicas actiones ordinantur; et ideo secundum
              actiones illas tres ordines distinguit: quorum primus habet omnes tres, scilicet
              episcopus; secundus habet duas, scilicet sacerdos; sed tertius habet unam (scilicet
              purgare) scilicet diaconus, qui minister dicitur; et sub hoc omnes inferiores ordines
              comprehenduntur. Sed ordines habent quod sint sacramenta ex relatione ad maximum
              sacramentorum; et ideo secundum hoc numerus ordinum accipi debet.</p>
            <p xml:id="ta-l4d24q2-d1e212">Ad secundum dicendum, quod in primitiva Ecclesia propter paucitatem ministrorum omnia
              inferiora ministeria diaconis committebantur, ut patet per Dionysium, ubi dicit:
                <quote xml:id="ta-l4d24q2-Qd1e214">ministrorum alii stant ad portas templi clausas; alii aliud quid proprii
                ordinis operantur; alii cum sacerdotibus proponunt super altare sacrum panem, et
                benedictionis calicem</quote>. Nihilominus erant omnes praedictae potestates, sed
              implicite in una diaconi potestate. Sed postea ampliatus est cultus divinus; et
              Ecclesia quod implicite habebat in uno ordine, explicite tradidit in diversis; et
              secundum hoc dicit Magister in littera, quod Ecclesia alios ordines sibi
              instituit.</p>
            <p xml:id="ta-l4d24q2-d1e218">Ad tertium dicendum, quod ordines ordinantur principaliter ad sacramentum
              Eucharistiae, ad alia autem per consequens; quia etiam alia sacramenta ab eo quod in
              hoc sacramento continetur, derivantur; unde non oportet quod distinguantur ordines
              secundum sacramenta.</p>
            <p xml:id="ta-l4d24q2-d1e222">Ad quartum dicendum, quod Angeli differunt specie; et propter hoc in eis potest esse
              diversus modus accipiendi divina; et ideo etiam diversae hierarchiae in eis
              distinguuntur: sed in hominibus est tantum una hierarchia, propter unum modum
              accipiendi divina qui consequitur humanam speciem, scilicet per similitudines rerum
              sensibilium; et ideo distinctio ordinum in Angelis non potest esse per comparationem
              ad aliquod sacramentum, sicut est apud nos: sed solum per comparationem ad
              hierarchicas actiones quas in inferiores exercet quilibet ordo in eis: et secundum hoc
              nostri ordines eis respondent, quia in nostra hierarchia sunt tres ordines, secundum
              hierarchicas actiones distincti, sicut in qualibet hierarchia una Angelorum.</p>
            <p xml:id="ta-l4d24q2-d1e225">Ad quintum dicendum, quod psalmistatus non est ordo, sed officium ordini annexum.
              Quia enim Psalmi cum cantu pronuntiantur, ideo dicitur Psalmista et cantor. Cantor
              autem non est nomen ordinis specialis; tum quia cantare pertinet ad totum chorum; tum
              quia non habet aliquam specialem relationem ad Eucharistiae sacramentum; tum quia
              officium quoddam est quod inter ordines largo modo acceptos computatur quandoque.</p>

          </div>
          <div xml:id="ta-l4d24q2-Dd1e229">
            <head xml:id="ta-l4d24q2-Hd1e231">Quaestiuncula 3</head>
            <p xml:id="ta-l4d24q2-d1e234">Ad tertiam quaestionem dicendum, quod ordo dicitur sacer dupliciter. Uno modo
              secundum se; et sic quilibet ordo est sacer, cum sit sacramentum quoddam; alio modo
              ratione materiae circa quam habet aliquem actum; et sic ordo sacer dicitur qui habet
              aliquem actum circa rem aliquam consecratam; et sic sunt tantum tres ordines sacri,
              scilicet sacerdos, et diaconus, qui habet actum circa corpus Christi et sanguinem
              consecratum, et subdiaconus, qui habet actum circa vasa consecrata; et ideo etiam eis
              continentia indicitur, ut sancti et mundi sint qui sancta tractant.</p>
            <p xml:id="ta-l4d24q2-d1e237">Et per hoc patet solutio ad objecta.</p>
          </div>
        </div>
        <div xml:id="ta-l4d24q2-Dd1e242" type="articulus">
          <head xml:id="ta-l4d24q2-Hd1e244">Articulus 2</head>

          <head xml:id="ta-l4d24q2-Hd1e247" type="questionTitle">Utrum actus ordinum convenienter in littera assignentur</head>

          <p xml:id="ta-l4d24q2-d1e250">Ad secundum sic proceditur. Videtur quod actus ordinum inconvenienter in littera
            assignentur. Quia per ablutionem aliquis praeparatur ad corpus Christi sumendum. Sed
            praeparatio sumentium sacramentum pertinet ad inferiores ordines. Ergo inconvenienter
            ablutio a peccatis ponitur inter actus sacerdotis.</p>
          <p xml:id="ta-l4d24q2-d1e253">Praeterea, homo per Baptismum est Deo figuratus, characterem configurantem suscipiens.
            Sed orare et offerre oblationes sunt actus immediate ad Deum ordinati. Ergo quilibet
            baptizatus potest hos actus facere, et non soli sacerdotes.</p>
          <p xml:id="ta-l4d24q2-d1e256">Praeterea, diversorum ordinum diversi sunt actus. Sed oblationes in altari ponere et
            epistolam legere ad subdiaconum pertinet; crucem etiam ferunt subdiaconi coram Papa.
            Ergo hi non debent poni actus diaconi.</p>
          <p xml:id="ta-l4d24q2-d1e260">Praeterea, eadem veritas continetur in novo et veteri testamento. Sed legere vetus
            testamentum est lectorum. Ergo et eadem ratione legere novum, et non diaconorum.</p>
          <p xml:id="ta-l4d24q2-d1e263">Praeterea, apostoli nihil aliud praedicaverunt quam Evangelium Christi, ut patet Rom.
            1. Sed doctrina apostolorum committitur subdiaconis annuntianda. Ergo et doctrina
            Evangelii.</p>
          <p xml:id="ta-l4d24q2-d1e266">Praeterea, quod est superioris ordinis, secundum Dionysium, de Caelest. Hierar. cap. 5
            Part. 3, non debet inferiori convenire. Sed ministrare cum urceolo est actus
            subdiaconorum. Ergo non debet acolythis attribui.</p>
          <p xml:id="ta-l4d24q2-d1e269">Praeterea, actus spirituales debent corporalibus praeeminere. Sed acolythus non habet
            nisi actum corporalem. Ergo exorcista non habet actum spiritualem pellendi Daemones, cum
            sit inferior.</p>
          <p xml:id="ta-l4d24q2-d1e272">Praeterea, quae magis conveniunt, juxta se ponenda sunt. Sed legere vetus testamentum
            maxime debet convenire cum lectione novi testamenti, quae competit superioribus
            ministris. Ergo legere vetus testamentum non debet poni actus lectoris, sed magis
            acolythi; et praecipue cum lumen corporale quod acolythi deferunt, significet lumen
            spirituale doctrinae.</p>
          <p xml:id="ta-l4d24q2-d1e275">Praeterea, in quolibet actu ordinis spiritualis debet esse aliqua vis spiritualis, quam
            habeant ordinati prae aliis. Sed in apertione et clausione ostiorum non habent aliam
            potestatem spiritualem ostiarii quam alii homines. Ergo hoc non debet poni actus
            ipsorum.</p>
          <p xml:id="ta-l4d24q2-d1e279">Respondeo dicendum, quod cum consecratio quae fit in ordinis sacramento, ordinetur ad
            sacramentum Eucharistiae, ut dictum est; ille est principalis actus uniuscujusque
            ordinis secundum quem magis proxime ordinatur ad Eucharistiae sacramentum; et secundum
            hoc etiam unus ordo est eminentior alio secundum quod unus actus magis de proximo ad
            praedictum sacramentum ordinatur. Sed quia ad sacramentum Eucharistiae quasi dignissimum
            multa ordinantur; ideo non est inconveniens ut praeter principalem actum, etiam multos
            actus unus ordo haberet, et tanto plures, quanto est eminentior: quia virtus quanto est
            superior, tanto ad plura se extendit.</p>
          <p xml:id="ta-l4d24q2-d1e282">Ad primum ergo dicendum, quod duplex est praeparatio suscipientium sacramentum. Quaedam
            est remota; et haec per ministros perficitur: quaedam proxima, qua statim efficiuntur
            idonei ad sacramentorum susceptionem; et hoc pertinet ad sacerdotes: quia etiam in
            naturalibus ab eodem agente fit materia in ultima dispositione ad formam et recipit
            formam. Et quia in proxima dispositione ad Eucharistiam fit aliquis per hoc quod a
            peccatis purgatur; ideo omnium sacramentorum quae sunt instituta principaliter ad
            purgationem peccatorum, est minister proprius sacerdos, scilicet Baptismi, poenitentiae,
            et extremae unctionis.</p>
          <p xml:id="ta-l4d24q2-d1e285">Ad secundum dicendum, quod actus aliqui immediate ad Deum ordinantur dupliciter. Uno
            modo ex parte unius personae tantum, sicut facere singulares orationes, et vovere, et
            hujusmodi; et talis actus competit cuilibet baptizato. Alio modo ex parte totius
            Ecclesiae; et sic solus sacerdos habet actus immediate ad Deum ordinatos, quia ipse
            solus potest gerere actus totius Ecclesiae qui consecrat Eucharistiam, quae est
            sacramentum universalis Ecclesiae.</p>
          <p xml:id="ta-l4d24q2-d1e288">Ad tertium dicendum, quod oblationes a populo oblatae per sacerdotem offeruntur; et
            ideo duplex ministerium circa oblationes est necessarium: unum ex parte populi; et hoc
            est subdiaconi, qui accipit oblationes a populo, et in altari ponit, vel offert diacono;
            aliud ex parte sacerdotis, et hoc est diaconi, qui oblationes ministrat ipsi sacerdoti;
            et in hoc est actus principalis utriusque ordinis; et propter hoc ordo diaconi est
            superior. Legere autem epistolam non est actus diaconi, nisi secundum quod actus
            inferiorum ordinum superioribus attribuuntur: similiter etiam crucem ferre; et hoc
            secundum consuetudinem aliquarum Ecclesiarum, quia in actibus secundariis non est
            inconveniens diversas consuetudines esse.</p>
          <p xml:id="ta-l4d24q2-d1e291">Ad quartum dicendum, quod doctrina est remota praeparatio ad suscipiendum sacramentum;
            et ideo pronuntiatio doctrinae ministris committitur. Sed doctrina veteris testamenti
            est adhuc magis remota quam doctrina novi, quia non instruit de hoc sacramento nisi in
            figuris; et ideo novum testamentum superioribus ministris pronuntiandum committitur,
            vetus autem inferioribus. Doctrina etiam novi testamenti perfectior est quam dominus per
            seipsum tradidit, quam ipsius manifestatio per apostolos; et ideo Evangelium diacono,
            epistola subdiacono committuntur.</p>
          <p xml:id="ta-l4d24q2-d1e294">Et secundum hoc patet solutio ad quintum.</p>
          <p xml:id="ta-l4d24q2-d1e298">Ad sextum dicendum, quod acolythi habent actum super urceolum tantum, non super ea quae
            in urceolo continentur; sed subdiaconus habet actum super contentis in urceolo, quia
            aqua utitur et vino ad ponendum in calice, et aquam iterum manibus sacerdotis praebet et
            diaconi; sicut et subdiaconus habet actum solum super calicem, non super contenta; sed
            sacerdos super contenta; et ideo sicut subdiaconus in sui ordinatione accipit calicem
            vacuum, sacerdos plenum; ita acolythus urceolum vacuum, sed subdiaconus plenum. Et sic
            est quaedam connexio in ordinibus.</p>
          <p xml:id="ta-l4d24q2-d1e301">Ad septimum dicendum, quod corporales actus acolythi magis de proximo ordinantur ad
            actum sacrorum ordinum, quam actus exorcistarum, quamvis sit aliquo modo spiritualis:
            quia habent acolythi ministerium super vasa in quibus materia sacramenti continetur
            quantum ad vinum, quod vase continente indiget propter sui humiditatem; et ideo inter
            minores ordines ordo acolythorum est superior.</p>
          <p xml:id="ta-l4d24q2-d1e304">Ad octavum dicendum, quod actus acolythorum se habet propinquius ad principales actus
            superiorum ministrorum quam actus aliorum minorum ordinum, ut per se patet; et similiter
            etiam quantum ad actus secundarios, quibus populum per doctrinam disponunt: quia
            acolythus doctrinam novi testamenti visibiliter figurat lumen portans, sed lector
            recitando figuras alias; et ideo acolythus est superior. Similiter etiam exorcista: quia
            sicut se habet actus lectorum ad actum secundarium diaconi et subdiaconi; ita se habet
            actus exorcistae ad secundarium actum sacerdotis, scilicet ligare et solvere, per quem
            totaliter homo a servitute Diaboli liberatur. Et in hoc patet ordinatissimus ordinis
            progressus; quia sacerdoti quantum ad actum ejus principalem, scilicet consecrare corpus
            Christi, cooperantur tantum tres superiores ordines; sed quantum ad actum ejus
            secundarium, qui est absolvere et ligare, cooperantur superiores et inferiores.</p>
          <p xml:id="ta-l4d24q2-d1e307">Ad nonum dicendum, quod quidam dicunt quod in susceptione ordinis, ostiario datur
            quaedam vis divina, ut arcere possit alios ab introitu templi, sicut et in Christo fuit
            quando ejecit vendentes de templo. Sed hoc magis pertinet ad gratiam gratis datam quam
            ad gratiam sacramenti. Et ideo dicendum, quod suscipit potestatem ut ex officio hoc
            agere possit: quamvis etiam et hoc ab aliis fieri possit, sed non ex officio; et ita est
            in omnibus actibus minorum ordinum, quod possunt per alios licite fieri, quamvis illi
            non habeant ad hoc officium, sicut etiam in domo non consecrata potest dici Missa,
            quamvis consecratio Ecclesiae ad hoc ordinetur ut in ea Missa dicatur.</p>

        </div>
        <div xml:id="ta-l4d24q2-Dd1e311" type="articulus">
          <head xml:id="ta-l4d24q2-Hd1e313">Articulus 3</head>

          <head xml:id="ta-l4d24q2-Hd1e316" type="questionTitle">Utrum sacerdotii character imprimatur in ipsa calicis
            porrectione</head>

          <p xml:id="ta-l4d24q2-d1e319">Ad tertium sic proceditur. Videtur quod sacerdotii character non imprimatur in ipsa
            calicis porrectione. Quia consecratio sacerdotis fit quadam unctione, sicut et
            confirmatio. Sed in confirmatione in ipsa unctione imprimitur character. Ergo et in
            sacerdotio, et non in calicis porrectione.</p>
          <p xml:id="ta-l4d24q2-d1e322">Praeterea, dominus dedit discipulis sacerdotalem potestatem quando dixit:
              <quote xml:id="ta-l4d24q2-Qd1e324">accipite spiritum sanctum: quorum remiseritis peccata, remittuntur eis</quote>,
            Joan. 20, 22. Sed spiritus datur per manus impositionem. Ergo in ipsa manus impositione
            imprimitur character ordinis.</p>
          <p xml:id="ta-l4d24q2-d1e328">Praeterea, sicut consecratur minister, ita et vestes ministrorum. Sed vestes sola
            benedictio consecrat. Ergo in ipsa benedictione episcopi consecratio sacerdotis
            perficitur.</p>
          <p xml:id="ta-l4d24q2-d1e332">Praeterea, sicut sacerdoti datur calix, ita et vestis sacerdotalis. Si ergo in datione
            calicis imprimitur character; eadem ratione et in datione casulae; et sic haberet duos
            characteres, quod falsum est.</p>
          <p xml:id="ta-l4d24q2-d1e335">Praeterea, ordo diaconi conformior est ordini sacerdotis quam subdiaconi ordo. Sed si
            character imprimeretur sacerdoti in ipsa calicis porrectione, subdiaconus esset
            conformior sacerdoti quam diaconus: quia subdiaconus characterem recipit in ipsa calicis
            porrectione, non autem diaconus. Ergo character sacerdotalis non imprimitur in ipsa
            calicis porrectione.</p>
          <p xml:id="ta-l4d24q2-d1e338">Praeterea, acolythorum ordo magis appropinquat ad actum sacerdotis per hoc quod habet
            actum super urceolum quam per hoc quod habet actum super candelabrum. Sed magis
            imprimitur character in acolythatu quando accipiunt candelabrum, quam quando accipiunt
            urceolum; quia nomen acolythi cerei portationem significat. Ergo nec in sacerdotio
            imprimitur character quando calicem accipit.</p>
          <p xml:id="ta-l4d24q2-d1e341">Sed contra, principalis actus sacerdotis est consecrare corpus Christi. Sed ad hoc
            datur sibi potestas in acceptione calicis. Ergo tunc imprimitur character.</p>
          <p xml:id="ta-l4d24q2-d1e344">Respondeo dicendum, quod, sicut dictum est, ejusdem est formam aliquam inducere, et
            materiam de proximo praeparare ad formam. Unde episcopus in collatione ordinum duo
            facit: praeparat enim ordinandos ad ordinis susceptionem, et ordinis potestatem tradit.
            Praeparat quidem et instruendo eos de proprio officio, et aliquid circa eos operando, ut
            idonei sint potestatem accipiendi: quae quidem praeparatio in tribus consistit, scilicet
            benedictione, manus impositione, et unctione. Per benedictionem, divinis obsequiis
            mancipatur; et ideo benedictio omnibus datur. Sed per manus impositionem datur plenitudo
            gratiae, per quam ad magna officia sint idonei: et ita solis diaconibus et sacerdotibus
            fit manus impositio: quia eis competit dispensatio sacramentorum, quamvis uni ut
            principali, et alteri sicut ministro. Sed unctione ad aliquod sacramentum tractandum
            consecrantur; et ideo unctio solis sacerdotibus fit, qui propriis manibus corpus Christi
            tangunt, sicut etiam calix inungitur qui continet sanguinem, et patena quae continet
            corpus. Sed potestatis collatio fit per hoc quod datur eis aliquid quod ad proprium
            actum pertinet; et quia principalis actus sacerdotis est consecrare corpus et sanguinem
            Christi, ideo in ipsa datione calicis sub forma verborum determinata character
            sacerdotalis imprimitur.</p>
          <p xml:id="ta-l4d24q2-d1e347">Ad primum ergo dicendum, quod in confirmatione non datur officium operandi super
            aliquam materiam exteriorem: et ideo ibi character non imprimitur in aliqua exhibitione
            alicujus rei, sed in sola manus impositione, et unctione; sed in ordine sacerdotali
            aliter est; et ideo non est simile.</p>
          <p xml:id="ta-l4d24q2-d1e351">Ad secundum dicendum, quod dominus discipulis dedit sacerdotalem potestatem quantum ad
            principalem actum ante passionem in coena, quando dixit Matth. 26, 26: <quote xml:id="ta-l4d24q2-Qd1e353" source="http://scta.info/resource/mt26_26">accipite,
              et manducate</quote>; unde subjunxit Lucae 22, 19: <quote xml:id="ta-l4d24q2-Qd1e356">hoc facite in meam
              commemorationem</quote>. Sed post resurrectionem dedit eis sacerdotalem potestatem
            quantum ad actum secundarium, qui est ligare et absolvere.</p>
          <p xml:id="ta-l4d24q2-d1e360">Ad tertium dicendum, quod in vestibus non requiritur alia consecratio, nisi quod divino
            cultui mancipentur; et ideo sufficit eis pro consecratione benedictio; sed aliter est de
            ordinatis, ut ex dictis patet.</p>
          <p xml:id="ta-l4d24q2-d1e363">Ad quartum dicendum, quod vestis sacerdotalis non significat potestatem sacerdoti
            datam, sed idoneitatem quae in eo requiritur ad actum potestatis exequendum; et ideo nec
            sacerdoti nec alicui alii imprimitur character in alicujus vestis datione.</p>
          <p xml:id="ta-l4d24q2-d1e366">Ad quintum dicendum, quod potestas diaconi est media inter potestatem subdiaconi et
            sacerdotis. Sacerdos enim directe habet potestatem super corpus Christi; subdiaconus
            autem super vasa tantum; sed diaconus super corpus in vase contentum: unde ejus non est
            tangere corpus Christi, sed portare corpus Christi in patena, et dispensare sanguinem
            cum calice; et ideo ejus potestas ad actum principalem non potuit exprimi nec per
            dationem vasis tantum, nec per dationem materiae; sed exprimitur potestas ejus ad actum
            secundarium in hoc quod datur sibi liber Evangeliorum; et in hac potestate intelligitur
            alia; et ideo in ipsa libri datione imprimitur character.</p>
          <p xml:id="ta-l4d24q2-d1e369">Ad sextum dicendum, quod principalior actus acolythi est quo ministrat in urceolo quam
            quo ministrat in candelabro, quamvis denominetur ab actu secundario, propter hoc quod
            est magis notus, et magis proprius ei; et ideo in datione urceoli imprimitur character
            virtute verborum ab episcopo pronuntiatorum.</p>
        </div>
      </div>
    </body>
  </text>
</TEI>