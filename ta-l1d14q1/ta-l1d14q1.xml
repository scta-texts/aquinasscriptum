<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 14, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 14, Quaestio 1</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
























































































































































































































































































































































































































































































































































































































































































































































































































































































































































































































































































































































































































































































































































































































































































































































































































      <div xml:id="starts-on"> </div>
    </front>
    <body>
      <div xml:id="ta-l1d14q1">
        <head xml:id="ta-l1d14q1-Hd1e3490">Quaestio 1</head>

        <div xml:id="ta-l1d14q1-Dd1e3493">
          <head xml:id="ta-l1d14q1-Hd1e3495">Prooemium</head>
          <p xml:id="ta-l1d14q1-d1e3498">Hic incipit Magister determinare de temporali processione spiritus sancti, et dividitur
            in partes duas: in prima determinat processionem temporalem spiritus sancti; in secunda
            determinat nomen spiritus sancti, quod rationem temporalis processionis ostendit, in 18
            dist. ibi: <quote xml:id="ta-l1d14q1-Qd1e3500">praeterea diligenter considerandum est, cum spiritus sanctus dicatur
              donum et datum, utrum et eadem ratione utrumque nomen ei conveniat</quote>. Prima in
            duas: in prima determinat de temporali processione in communi; in secunda quantum ad
            speciales modos missionis, in 16 dist.: <quote xml:id="ta-l1d14q1-Qd1e3503">nunc de spiritu sancto videndum est (...)
              quae sit ejus temporalis processio</quote>. Prima in duas: in prima ostendit, spiritum
            sanctum a patre et filio temporali processione procedere: in secunda inquirit utrum a
            seipso temporali processione procedat, 15 dist.: <quote xml:id="ta-l1d14q1-Qd1e3506">hic considerandum est, cum
              spiritus sanctus detur hominibus a patre et filio (...) utrum etiam a seipso
              detur</quote>. Prima in duas: in prima ostendit processionem spiritus sancti
            temporalem esse a patre et filio; in secunda excludit errorem circa intellectum
            temporalis processionis, ibi: <quote xml:id="ta-l1d14q1-Qd1e3509">sunt autem aliqui qui dicunt, spiritum sanctum
              ipsum Deum non dari, sed dona ejus</quote>. Circa primum duo facit: primo determinat
            veritatem temporalis processionis quantum ad principium a quo procedit, ostendens per
            Augustinum quod procedit a patre et filio; secundo ostendit veritatem quantum ad hoc
            quod ab eis dicitur procedere temporaliter, ibi: <quote xml:id="ta-l1d14q1-Qd1e3512">de temporali autem processione
              Beda (...) ita loquitur. Sunt autem aliqui qui dicunt, spiritum sanctum ipsum Deum non
              dari, sed dona ejus</quote>. Hic excludit errorem dicentium, in processione temporali
            spiritum sanctum non dari, sed tantum dona ejus: et circa hoc duo facit: primo ostendit,
            ipsum spiritum sanctum qui Deus est, temporali processione dari; secundo ex hoc ostendit
            quod nullus homo spiritum sanctum dare potest, ibi: <quote xml:id="ta-l1d14q1-Qd1e3516">hic quaeritur, utrum et viri
              sancti dent vel possint dare aliis spiritum sanctum</quote>. Et circa hoc duo facit:
            primo movet quaestionem, et determinat eam, ostendens quod nullus homo spiritum sanctum
            dare potest, nec etiam Christus, secundum quod homo; secundo objicit in contrarium, et
            solvit, ibi: <quote xml:id="ta-l1d14q1-Qd1e3519">sed huic videtur contrarium quod apostolus (...) ait</quote>. Ad
            intellectum hujus partis tria quaeruntur: primo de processione temporali secundum se.
            Secundo ratione cujus spiritus sanctus temporaliter procedere dicatur, vel secundum quid
            fiat. Tertio a quo fiat. Circa primum duo quaeruntur: 1 utrum sit aliqua temporalis
            processio spiritus sancti; 2 utrum ponat in numerum cum aeterna.</p>
        </div>
        <div xml:id="ta-l1d14q1-Dd1e3524" type="articulus">
          <head xml:id="ta-l1d14q1-Hd1e3526">Articulus 1</head>

          <head xml:id="ta-l1d14q1-Hd1e3529" type="question-title">Utrum aliqua processio spiritus sancti sit temporalis</head>

          <p xml:id="ta-l1d14q1-d1e3532">Ad primum sic proceditur. Videtur quod nulla processio spiritus sancti sit temporalis.
            Sicut enim generatio est proprietas aeterna filii secundum quam distinguitur a patre,
            ita processio spiritus sancti est proprietas secundum quam distinguitur a patre et
            filio. Sed generatio filii non dicitur temporalis nisi secundum naturam assumptam. Cum
            igitur spiritus sanctus nullam assumpserit naturam, nec assumet, videtur quod nulla sit
            ejus processio temporalis.</p>
          <p xml:id="ta-l1d14q1-d1e3535">Praeterea, omne illud cui convenit aliquid temporaliter, est mutabile vel variabile.
            Hoc autem spiritui sancto non convenit, cum sit verus Deus. Ergo nec temporalis
            processio.</p>
          <p xml:id="ta-l1d14q1-d1e3538">Praeterea, secundum philosophum Lib. de causis, inter rem cujus substantia et operatio
            est in tempore, et inter rem cujus substantia et operatio est in momento aeternitatis,
            est res media, cujus operatio est in tempore, et substantia in aeternitate. Rem autem
            illam, cujus substantia et operatio est in aeternitate, dicit substantias separatas, et
            praecipue Deum. Cum igitur processio sit operatio ipsius Dei, sive active sive passive
            intelligatur, videtur quod non sit in tempore, et ita nec temporalis dici debeat.</p>
          <p xml:id="ta-l1d14q1-d1e3542">Praeterea, illud quod elevat hominem supra tempus, non potest dici temporale. Sed per
            processionem spiritus sancti in hominem elevatur homo supra omnia temporalia: quia,
            secundum Augustinum, inquantum aliquod aeternum mente capimus, non in hoc mundo sumus.
            Ergo non debet dici temporalis.</p>
          <p xml:id="ta-l1d14q1-d1e3545">Praeterea, in processione temporali, quae etiam missio dicitur, includitur intellectus
            processionis aeternae, secundum Augustinum. Sed denominatio debet fieri a digniori.
            Igitur etsi in processione esset aliquid temporale, non deberet dici temporalis, sed
            aeterna.</p>
          <p xml:id="ta-l1d14q1-d1e3548">Contrarium dicitur per auctoritates in littera.</p>
          <p xml:id="ta-l1d14q1-d1e3551">Praeterea, contingit aliquem ex tempore habere spiritum sanctum, qui prius non habuit.
            Sed spiritus sanctus non habetur nisi ut procedens a patre et filio, cum sit donum
            utriusque. Ergo est ejus aliqua processio temporalis, secundum quam procedit ad
            sanctificandum creaturam, ut in littera dicitur.</p>
          <p xml:id="ta-l1d14q1-d1e3554">Respondeo dicendum, quod quamvis in personis divinis, proprie loquendo, dicatur
            processio secundum rationem exitus a principio, qui non necessario tendit in aliud,
            tamen processio spiritus sancti ex modo suae processionis habet, inquantum scilicet
            procedit ut amor, quod in alium tendat, scilicet in amatum, sicut in objectum. Et quia
            processiones personarum aeternae, sunt causa et ratio totius productionis creaturarum,
            ideo oportet quod sicut generatio filii est ratio totius productionis creaturae secundum
            quod dicitur pater in filio omnia fecisse, ita etiam amor patris tendens in filium ut in
            objectum, sit ratio in qua Deus omnem effectum amoris creaturis largiatur; et inde est
            quod spiritus sanctus, qui est amor quo pater amat filium, est etiam amor quo amat
            creaturam impartiendo sibi suam perfectionem. Poterit ergo processio istius amoris
            dupliciter considerari: vel secundum quod tendit in objectum aeternum, et sic dicetur
            aeterna processio, vel secundum quod procedit ut amor in objectum creatum, inquantum
            scilicet per illum amorem, creaturae aliquid a Deo confertur; et sic dicetur processio
            temporalis, ex eo quod ex novitate effectus consurgit nova relatio creaturae ad Deum,
            ratione cujus oportet Deum sub nova habitudine ad creaturam significari, ut patet in
            omnibus quae de Deo ex tempore dicuntur.</p>
          <p xml:id="ta-l1d14q1-d1e3557">Ad primum ergo dicendum, quod generatio de ratione sui non dicit respectum nisi ad eum
            a quo est generatio. Hoc autem dupliciter potest esse in filio: aut sicut a quo accipit
            divinam naturam, et sic est generatio aeterna a patre; aut sicut a quo accipit naturam
            humanam, et sic est temporalis generatio a matre. Processio autem spiritus sancti, ut
            dictum est, distin. 13, quaest. unica, art. 2, non solum dicit respectum ad principium a
            quo procedit, secundum quem aeterna tantummodo est, sicut et generatio; sed etiam
            importat respectum ad eum in quem procedit, secundum quem temporalis dici potest.</p>
          <p xml:id="ta-l1d14q1-d1e3561">Ad secundum dicendum, quod inquantum per amorem, qui est spiritus sanctus, aliquod
            donum creaturae confertur, nulla mutatio vel variatio fit in ipso amore, sed in eo cui
            per amorem aliquid datur; si tamen mutatio, et non potius perfectio dici debet. Et ideo
            ille temporalis respectus non ponitur circa spiritum sanctum realiter, sed solum
            secundum rationem; realiter autem in creatura quae mutatur; sicut fit cum dicitur Deus
            dominus ex tempore.</p>
          <p xml:id="ta-l1d14q1-d1e3564">Ad tertium dicendum, quod operatio divina dupliciter potest considerari: vel ex parte
            operantis, et sic est aeterna; vel quantum ad effectum operationis, et sic potest esse
            temporalis. Sed tamen quia Deus non agit per operationem quae sit media inter ipsum et
            operatum, sed sua operatio est in ipso et est tota sua substantia; ideo operatio ejus
            essentialiter aeterna est, sed effectus temporalis.</p>
          <p xml:id="ta-l1d14q1-d1e3567">Ad quartum dicendum, quod aliquid potest dici temporale multipliciter: vel quia
            subjacet variationi temporis, et hoc modo processio non dicitur temporalis, etiam
            quantum ad effectum gratiae; vel quia habet initium in tempore, et sic gratia dicitur
            temporalis, et eadem ratione processio ratione effectus.</p>
          <p xml:id="ta-l1d14q1-d1e3570">Ad quintum dicendum, quod aliquod conjunctum non potest affirmari nisi pro utraque
            parte, sed negari potest pro altera parte tantum; sicut patet in veritate et falsitate
            copulativae propositionis. Et quia temporale claudit in se quamdam negationem cum
            affirmatione, scilicet aliquando esse et prius non fuisse, aeternum autem importat
            tantum affirmationem essendi; ideo conjunctum non potest dici aeternum, nisi utrumque
            aeternum sit; temporale autem dici potest, etiam si alterum tantum sit temporale, sicut
            creator importat divinam operationem et connotat effectum in creatura actualiter,
            ratione cujus Deus non dicitur creator ab aeterno sed ex tempore.</p>
        </div>
        <div xml:id="ta-l1d14q1-Dd1e3574" type="articulus">
          <head xml:id="ta-l1d14q1-Hd1e3576">Articulus 2</head>

          <head xml:id="ta-l1d14q1-Hd1e3579" type="question-title">Utrum processio temporalis distinguatur realiter ab
            aeterna</head>

          <p xml:id="ta-l1d14q1-d1e3582">Ad secundum sic proceditur. Videtur quod temporalis processio ponat in numerum cum
            aeterna, ut sit alia et alia processio. Aeternum enim et temporale non possunt idem esse
            in essentia. Sed quae differunt per essentiam, simpliciter multiplicantur et numerantur.
            Ergo aeterna processio et temporalis simpliciter sunt duae.</p>
          <p xml:id="ta-l1d14q1-d1e3585">Item, idem non est signum sui ipsius. Sed processio temporalis, secundum Augustinum,
            est signum aeternae. Ergo non sunt una processio.</p>
          <p xml:id="ta-l1d14q1-d1e3588">Praeterea, cum una dicatur processio aeterna et alia temporalis, aut hoc erit quia
            essentialiter differunt, aut quia una addit super aliam. Sed aeterna non potest addere
            supra temporalem, quia sic temporalis esset naturaliter prior aeterna; nec etiam
            temporalis potest se habere ex additione ad aeternam, cum aeterno, quia perfectum est,
            nihil sit addibile. Ergo relinquitur quod essentialiter differant, et ita simpliciter
            sunt duae.</p>
          <p xml:id="ta-l1d14q1-d1e3592">Praeterea, sicut filius se habet ad generationem passivam, ita et spiritus sanctus ad
            processionem passivam. Sed propter aeternam generationem et temporalem, filius dicitur
            habere duas nativitates et bis natus. Ergo et spiritus sanctus dicitur habere duas
            processiones.</p>
          <p xml:id="ta-l1d14q1-d1e3595">Contra, processio ponit aliquid in ipso procedente. Sed processio temporalis, inquantum
            est temporalis, nihil ponit circa spiritum sanctum. Ergo oportet quod in processione
            temporali essentialiter includatur aeterna. Ergo non differunt essentialiter, nec
            simpliciter sunt plures.</p>
          <p xml:id="ta-l1d14q1-d1e3598">Item, ea quae non sunt ejusdem rationis, non connumerantur ad invicem. Sed temporale et
            aeternum non sunt ejusdem rationis. Ergo non potest dici quod sint duae processiones,
            temporalis et aeterna.</p>
          <p xml:id="ta-l1d14q1-d1e3601">Respondeo dicendum, quod cum processio semper dicat respectum procedentis ad illum a
            quo procedit, spiritus sanctus autem ad patrem non refertur nisi relatione aeterna;
            oportet quod nulla processio spiritus sancti sit alia essentialiter ab aeterna; sed
            potest sibi advenire aliquis respectus alius ex parte ejus in quem est, sicut in amatum,
            et ratione illius dicitur temporalis. Dicendum ergo, quod est una processio
            essentialiter propter respectum unum procedentis ad id a quo procedit, quem
            principaliter importat. Processio autem est duplex, vel gemina, ratione duorum
            respectuum in duo objecta, scilicet in aeternum et temporale: quorum unus, scilicet
            aeternus, realiter est in ipso procedente; alius autem secundum rationem tantum in
            spiritu sancto, sed secundum rem in eo in quem procedit. Horum tamen respectuum primus
            includitur in secundo, sicut ratio et causa ejus; unde secundus se habet ex additione ad
            primum.</p>
          <p xml:id="ta-l1d14q1-d1e3604">Ad primum ergo dicendum, quod processio non dicitur temporalis secundum id quod est,
            sed ratione respectus ad creaturam, temporalis dicitur, ut dictum est, art. 1 hujus
            quaest.</p>
          <p xml:id="ta-l1d14q1-d1e3607">Ad secundum dicendum, quod processio temporalis dicitur esse signum aeternae, quantum
            ad effectum ex quo consurgit respectus ille temporalis secundum quem processio
            temporalis dicitur. Effectus autem hujus processionis est amor gratuitus, qui est
            similitudo quaedam amoris increati, qui est spiritus sanctus, et per consequens signum
            ejus.</p>
          <p xml:id="ta-l1d14q1-d1e3611">Ad tertium dicendum, quod quamvis aeterno secundum rem nihil sit addibile; nihilominus
            tamen aeternum potest intelligi in aliqua habitudine se habere ad aliquod temporale:
            quae tamen habitudo non ponitur realiter circa ipsum aeternum, ut dictum est. Et quia
            intellectus potest repraesentari per nomen, quia voces sunt notae earum quae sunt in
            anima passionum, ideo potest aeterno imponi aliquod nomen, prout intelligitur sub illa
            habitudine, sicut Deus dicitur dominus ex tempore. Ita etiam dicitur processio
            temporalis.</p>
          <p xml:id="ta-l1d14q1-d1e3614">Ad quartum dicendum, quod generatio filii temporalis et aeterna distinguuntur etiam
            secundum respectum ad principium a quo sunt, quia aeterna est a patre et temporalis a
            matre, et secundum diversas naturas; et ideo una realiter non est alia. Sed de
            processione non est simile, ut dictum est, art. antec.</p>
          <p xml:id="ta-l1d14q1-d1e3617">Quintum concedimus.</p>
          <p xml:id="ta-l1d14q1-d1e3620">Ad sextum dicendum, quod processio temporalis et aeterna, consideratae secundum
            respectum procedentis ad principium, a quo est, sunt omnino idem, nedum ejusdem
            rationis; et ex hac parte non numerantur. Sed consideratae secundum respectum ad id in
            quod est processio per modum dictum, non sunt ejusdem rationis, scilicet per
            univocationem, sed analogice; quia unum est ratio alterius; et ita possunt connumerari:
            sicut etiam dicimus Deum et hominem duas res.</p>
        </div>


      </div>
    </body>
  </text>
</TEI>