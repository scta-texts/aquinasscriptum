<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 16, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 16, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="275b"/>
      </div>
    </front>
    <body>
      <div xml:id="ta-l4d16q1">
        <head xml:id="ta-l4d16q1-Hd1e97">Librum IV, Distinctio 16, Quaestio 1</head>


        <div xml:id="ta-l4d16q1-Dd1e100">
          <head xml:id="ta-l4d16q1-Hd1e102">Prooemium</head>
          <p xml:id="ta-l4d16q1-d1e105">Postquam Magister determinavit de poenitentia generaliter, hic ad partes poenitentiae
            descendit; et dividitur in partes duas: in prima distinguit poenitentiae partes; in
            secunda movet quasdam quaestiones circa comparationem partium poenitentiae ad invicem,
            17 dist., ibi: <quote xml:id="ta-l4d16q1-Qd1e107">hic oritur quaestio multiplex</quote>. Prima in duas: in prima
            distinguit partes quasi poenitentiam integrantes, scilicet contritionem, confessionem,
            et satisfactionem; in secunda distinguit partes quasi subjectivas, ibi:
              <quote xml:id="ta-l4d16q1-Qd1e110">praedictis vero adjiciendum est</quote> et cetera. Prima in duas: in prima
            distinguit poenitentiae partes; in secunda docet poenitendi modum secundum partes illas,
            ibi: <quote xml:id="ta-l4d16q1-Qd1e113">ideo discretio poenitenti necessaria est</quote>. Circa primum duo facit:
            primo ostendit numerum partium; secundo singulas partes prosequitur, ibi:
              <quote xml:id="ta-l4d16q1-Qd1e116">compunctio nobis commendatur. Ideo discretio poenitenti valde necessaria
              est</quote>. Hic ostendit modum poenitendi; et circa hoc duo facit: primo ostendit
            modum dignae poenitentiae; secundo modum falsae, ibi: <quote xml:id="ta-l4d16q1-Qd1e119">et sicut sunt digni fructus
              poenitentiae, ac vera satisfactio; ita et indigni fructus</quote>. Circa primum tria
            facit: primo assignat ex verbis Augustini modum poenitendi quantum ad contritionem
            cordis; secundo quantum ad confessionem oris, ibi: <quote xml:id="ta-l4d16q1-Qd1e123">caveat ne ductus verecundia
              dividat apud se confessionem</quote>; tertio quantum ad satisfactionem operis in
            abstinendo a sacris et ab illicitis, ibi: <quote xml:id="ta-l4d16q1-Qd1e126">caveat etiam ne prius ad dominicum
              corpus accedat quam confortetur bona conscientia. Praedictis vero adjiciendum
              videtur</quote> et cetera. Hic assignat alias poenitentiae partes quasi subjectivas;
            et circa hoc duo facit: primo distinguit eas; secundo prosequitur de altera earum, et
            scilicet poenitentia venialium, quae habet specialem dubitationem, ibi: <quote xml:id="ta-l4d16q1-Qd1e129">quae
              autem pro venialibus sit satisfactio sufficiens, Augustinus insinuat</quote>. Hic
            quaeruntur quatuor. Primo de partibus poenitentiae. Secundo de remissione venialium in
            hac vita, quae ad unam partem poenitentiae pertinet. Tertio de circumstantiis peccati,
            secundum quas formari debet poenitentiae modus. Quarto de impedimentis verae
            poenitentiae. Circa primum quaeruntur duo: 1 de partibus poenitentiae quasi
            integralibus; 2 de partibus secundo assignatis.</p>

        </div>
        <div xml:id="ta-l4d16q1-Dd1e134" type="articulus">
          <head xml:id="ta-l4d16q1-Hd1e136">Articulus 1</head>

          <head xml:id="ta-l4d16q1-Hd1e139" type="questionTitle">Utrum poenitentia habeat partes</head>

          <div xml:id="ta-l4d16q1-Dd1e142">
            <head xml:id="ta-l4d16q1-Hd1e144">Quaestiuncula 1</head>
            <p xml:id="ta-l4d16q1-d1e147">Ad primum sic proceditur. Videtur quod poenitentia partes non habeat. Nullum enim
              simplex habet partem. Sed secundum Ambrosium omne sacramentum est simplex. Ergo
              poenitentia, cum sit sacramentum, non habet partes.</p>
            <p xml:id="ta-l4d16q1-d1e150">Praeterea, Baptismus multiplicior est virtute quam poenitentia: quia originale et
              actuale quantum ad culpam et poenam totaliter tollit; quod de poenitentia non est
              verum. Ergo cum Baptismo non assignentur partes, nec poenitentiae partes assignari
              debent.</p>
            <p xml:id="ta-l4d16q1-d1e153">Praeterea, medicina debet proportionari morbo. Sed peccatum, quod est morbus
              spiritualis, cujus est medicina poenitentia, non habet hujusmodi partes. Ergo nec
              poenitentiae partes assignandae sunt.</p>
            <p xml:id="ta-l4d16q1-d1e156">Sed contra, poenitens poenam sibi infert pro peccato debitam. Sed pro peccato in Deum
              commisso non solum debetur poena interior, sed exterior, ut patet in Inferno. Ergo ad
              perfectionem poenitentiae utraque poena requiritur. Ergo poenitentia habet partes.</p>
            <p xml:id="ta-l4d16q1-d1e160">Praeterea, morbus spiritualis majori diligentia est curandus quam corporalis. Sed
              curatio quae fit contra morbum corporalem secundum aliquas partes distinguitur, quia
              primo tollitur morbus, et postea morbi reliquiae. Ergo et poenitentia, quae est
              spiritualis morbi curatio, partes habere debet.</p>

          </div>
          <div xml:id="ta-l4d16q1-Dd1e164">
            <head xml:id="ta-l4d16q1-Hd1e166">Quaestiuncula 2</head>
            <p xml:id="ta-l4d16q1-d1e169">Ulterius. Videtur quod inconvenienter assignentur ei hae tres partes; scilicet
              contritio, confessio, et satisfactio. Sacramentum enim a ministris Ecclesiae confertur
              secundum omnem sui partem. Sed contritionem non confert poenitenti aliquis Ecclesiae
              minister. Ergo non est pars poenitentiae sacramenti.</p>
            <p xml:id="ta-l4d16q1-d1e172">Praeterea, per poenitentiae sacramentum peccatum dimittitur. Sed ante confessionem
              peccatum quandoque dimittitur, ut infra, dist. seq., Magister ostendit. Ergo non est
              pars poenitentiae.</p>
            <p xml:id="ta-l4d16q1-d1e175">Praeterea, in sacramento novae legis gratia suscipienti confertur. Sed in
              satisfactione non confertur aliqua gratia. Ergo non est sacramenti pars.</p>
            <p xml:id="ta-l4d16q1-d1e178">Praeterea, non est idem fructus rei et pars. Sed satisfactio dicitur in littera
              poenitentiae fructus. Ergo satisfactio non est pars poenitentiae.</p>

          </div>
          <div xml:id="ta-l4d16q1-Dd1e182">
            <head xml:id="ta-l4d16q1-Hd1e184">Quaestiuncula 3</head>
            <p xml:id="ta-l4d16q1-d1e187">Ulterius. Videtur quod sint partes subjectivae. Quia istae partes poenitentiae, ut in
              littera patet, sumuntur secundum peccatum cordis, oris, et operis. Sed hae sunt partes
              subjectivae peccati. Ergo et partes poenitentiae assignatae, sunt partes subjectivae
              ipsius.</p>
            <p xml:id="ta-l4d16q1-d1e190">Praeterea, totum integrale non sequitur ad suam partem: non enim sequitur: si paries
              est, domus est. Sed poenitentia sequitur ad quamlibet partium assignatarum: sequitur
              enim: conteritur, ergo poenitet; et similiter de aliis. Ergo non sunt partes
              integrales, sed subjectivae.</p>
            <p xml:id="ta-l4d16q1-d1e193">Praeterea, partes integrales alicujus totius quod habet esse permanens, sunt simul.
              Sed poenitentia habet esse permanens, sicut et alia sacramenta. Ergo, cum poenitentiae
              partes non sint simul, non erunt partes integrales, sed subjectivae.</p>
            <p xml:id="ta-l4d16q1-d1e196">Sed contra, partes subjectivae non requiruntur ad perfectionem totius universalis:
              quia in qualibet parte perfecta ratio totius invenitur, sicut perfecta ratio animalis
              in homine. Sed partes poenitentiae assignatae, ad ejus perfectionem requiruntur, ut in
              littera dicitur. Ergo non sunt partes subjectivae.</p>
            <p xml:id="ta-l4d16q1-d1e200">Praeterea, nihil unum aliquid habet partes subjectivas, sicut unum animal non habet
              partes subjectivas. Sed unius poenitentiae partes sunt assignatae partes: quod patet
              ex hoc quod de uno peccato non agitur nisi una poenitentia, inquantum praedicta tria
              inveniuntur. Ergo non sunt partes subjectivae.</p>

          </div>
          <div xml:id="ta-l4d16q1-Dd1e205">
            <head xml:id="ta-l4d16q1-Hd1e207">Quaestiuncula 4</head>
            <p xml:id="ta-l4d16q1-d1e210">Ulterius. Videtur quod sint partes etiam poenitentiae virtutis. Sicut enim dicitur in
              10 Ethic., ad perfectionem virtutis moralis requiritur actus interior et exterior. Sed
              poenitentia est virtus moralis, cum sit pars justitiae. Ergo de perfectione ejus est
              contritio interior, et confessio, et satisfactio exterior; et sic sunt partes ejus
              sicut poenitentiae sacramenti.</p>
            <p xml:id="ta-l4d16q1-d1e213">Praeterea, satisfactio est actus alicujus virtutis, nec alterius quam poenitentiae;
              et similiter de aliis. Ergo sunt partes poenitentiae virtutis, non solum
              sacramenti.</p>
            <p xml:id="ta-l4d16q1-d1e216">Praeterea, justitia exigit ut per quae quis peccat, per haec puniatur. Sed haec tria
              quae assignantur poenitentiae partes, sunt quaedam poenae respondentes illis quibus
              peccamus. Ergo ad perfectionem justitiae exiguntur. Sed nonnisi quantum ad partem
              illam quae poenitentia dicitur. Ergo sunt partes poenitentiae virtutis.</p>
            <p xml:id="ta-l4d16q1-d1e219">Sed contra, actus non est pars habitus. Sed poenitentia virtus est habitus; haec
              autem tria sunt actus quidam. Ergo non sunt partes poenitentiae virtutis.</p>
            <p xml:id="ta-l4d16q1-d1e223">Praeterea, subjectum virtutis est mens, secundum Augustinum; sed confessio non est in
              mente sicut in subjecto, similiter nec satisfactio. Ergo non sunt poenitentiae
              virtutis partes.</p>
          </div>
          <div xml:id="ta-l4d16q1-Dd1e227">
            <head xml:id="ta-l4d16q1-Hd1e229">Quaestiuncula 1</head>
            <p xml:id="ta-l4d16q1-d1e232">Respondeo dicendum ad primam quaestionem, quod in poenitentia non est pro materia
              aliqua exterior res, sicut in Baptismo aqua; sed ipse actus humanus loco materiae in
              hoc sacramento se habet, qui per quamdam recompensationem offensam culpae praecedentis
              tollit. In actibus autem humanis est gradus quidam ad perfectionem pertingendi propter
              diversas partes hominis, quarum una aliam movet; et ideo oportet quod diversa secundum
              ordinem ad perfectionem poenitentiae considerentur; et haec dicuntur poenitentiae
              partes.</p>
            <p xml:id="ta-l4d16q1-d1e235">Ad primum ergo dicendum, quod dubitatur de illa auctoritate, utrum sit Ambrosii. Si
              tamen concedatur, intelligendum, quod sacramentum est simplex ratione effectus
              principalis, et virtutis simplicis quam operatur; sed materiale in sacramento potest
              esse compositum, sicut patet in confirmatione et Eucharistia; et sic etiam ex parte
              actus nostri, qui est quasi materialis in poenitentia, partes ei assignantur.</p>
            <p xml:id="ta-l4d16q1-d1e238">Ad secundum dicendum, quod partes non assignantur poenitentiae ex parte virtutis
              sacramentalis, sed ex parte ejus quod est materiale in ipsa. In Baptismo autem est
              materiale res exterior, in qua non est accipere nisi unum esse; et ideo Baptismo
              partes non assignantur: quia etsi sit aliquis actus noster in Baptismo, ille non est
              de essentia Baptismi, sed dispositio ad Baptismum.</p>
            <p xml:id="ta-l4d16q1-d1e241">Ad tertium dicendum, quod bonum, secundum Dionysium, causatur ex una integra causa;
              sed ex singulis defectibus consurgit malum; et ideo ad integritatem peccati sufficit
              in quocumque gradu humani actus defectus inveniatur; et propter hoc peccato partes
              quasi integrales non assignantur, sicut poenitentiae, quae bonitatem amissam
              reparat.</p>

          </div>
          <div xml:id="ta-l4d16q1-Dd1e245">
            <head xml:id="ta-l4d16q1-Hd1e247">Quaestiuncula 2</head>
            <p xml:id="ta-l4d16q1-d1e250">Ad secundam quaestionem dicendum, quod sicut dictum est, poenitentia offensam culpae
              praecedentis abolet per modum recompensationis cujusdam. Haec autem recompensatio
              differt a recompensatione vindicativae justitiae in duobus. Primo quia in vindicativa
              justitia ille qui peccavit, se habet ad recompensationem ut patiens tantum, inquantum
              poena per quam fit culpae recompensatio, est ab alio inflicta; et ideo non
              praesupponitur ad recompensationem dolor de peccato, sed ex poena recompensante dolor
              infligitur. In poenitentia autem ille qui peccavit, se habet ad recompensationem etiam
              ut agens; quia ipse sponte sua ad poenam recompensantem accedit; et ideo displicentia
              culpae praeexigitur. Secundo differt, quia in vindicativa justitia taxatur poena
              recompensans secundum arbitrium judicis, non ejus in quem commissum est peccatum. Sed
              in poenitentia oportet quod poena recompensans taxetur secundum arbitrium ejus in quem
              peccatum commissum est; quia talis recompensatio fit ad reconciliandum animum offensi;
              quae reconciliatio esse non potest, nisi poena recompensantis voluntati ejus
              sufficiat; et ideo oportet in poenitentia quod modus poenae satisfactoriae secundum
              arbitrium sacerdotis, qui vicem Dei obtinet, servetur. Utrique ergo recompensationi
              hoc commune est quod non fiat recompensatio secundum arbitrium ejus qui peccavit, sed
              alterius hominis. Arbitrium autem rectum requirit cognitionem culpae: quae quidem si
              ei qui debet poenam taxare, per eum qui peccavit fiat, confessio dicitur; si autem
              alias, dicitur contritio. Et quia in poenitentia, qui peccavit, ad recompensationem
              faciendam sponte accedit, requiritur satisfactio. Et sic recompensatio tribus gradibus
              perficitur. Quorum primus est displicentia culpae praeteritae; alias non sponte ad
              recompensationem accederet; et hic per contritionem perficitur. Secundus est ut culpam
              suam notificet Deo per sacerdotem; alias non se ad recompensationem secundum arbitrium
              ejus in quem peccavit, offerret; et quantum ad hoc est confessio. Tertius est ut
              compenset secundum arbitrium sacerdotis; et quantum ad hoc est satisfactio.</p>
            <p xml:id="ta-l4d16q1-d1e253">Ad primum ergo dicendum, quod in sacramentis quae habent pro materia aliquam rem
              corporalem, est duplex actus ministri Ecclesiae; scilicet sanctificatio materiae per
              verbum Dei, et applicatio materiae ad eum qui sacramentum suscipit. Sed in hoc
              sacramento, quod habet pro materia ipsum humanum actum, non potest ex ministerio
              sacerdotis materia applicari ad eum qui sacramentum suscipit, quia actus non sunt ab
              exteriori; et ideo ad ministerium ipsius pertinet ipsorum actuum consummatio secundum
              absolutionem et poenae injunctionem; quod est quasi quaedam sanctificatio.</p>
            <p xml:id="ta-l4d16q1-d1e256">Ad secundum dicendum, quod quamvis peccatum dimittatur ante actualem confessionem,
              nunquam tamen dimittitur ante confessionem in proposito existentem; sicut etiam ante
              Baptismum actualiter susceptum aliquis rem Baptismi consequitur ex proposito
              suscipiendi Baptismum.</p>
            <p xml:id="ta-l4d16q1-d1e259">Ad tertium dicendum, quod ex proposito satisfaciendi gratia confertur, quamvis
              satisfactio actualis gratiam praesupponat. Vel dicendum, quod per satisfactionem
              consequitur poenitens perfectum effectum gratiae peccatum abolentis, quia liberatur
              totaliter a reatu peccati.</p>
            <p xml:id="ta-l4d16q1-d1e263">Ad quartum dicendum, quod ultimum in quo consummatur res, dicitur finis rei, sicut
              forma habet rationem finis; et quia satisfactio est ultima pars in qua poenitentia
              consummatur, ideo dicitur fructus, qui in rationem finis sonat.</p>

          </div>
          <div xml:id="ta-l4d16q1-Dd1e267">
            <head xml:id="ta-l4d16q1-Hd1e269">Quaestiuncula 3</head>
            <p xml:id="ta-l4d16q1-d1e272">Ad tertiam quaestionem dicendum, quod quidam dicunt, quod sunt partes subjectivae uno
              modo poenitentiam considerando secundum quod habet tantum rationem poenae: quia
              quaelibet harum partium est punitio quaedam. Sed hoc non potest esse: quia totum
              universale non praedicatur in singulari de suis partibus pluralibus simul acceptis,
              sive sit genus, sive species: tres enim homines non sunt animal, sed animalia. Unde
              cum tres partes poenitentiae non sint tres poenitentiae, sed una, non potest esse quod
              sint partes subjectivae. Praeterea, poena quam poenitens patitur, tota in rationem
              satisfactionis cadit: non enim sola exteriori poena homo satisfacit, sed etiam
              interiori; alias oratio mentalis non esset satisfactoria. Unde et poena quae est in
              contritione, et quae est in confessione, in partem satisfactionis cadit; et quia
              satisfactio est ultima pars, totum sacramentum a poena denominatur, sicut res
              denominatur ab ultimo sui. Et ideo alii dicunt, quod sunt partes potentiales. Sed hoc
              iterum non potest esse: quia in partibus potentialibus totum adest secundum essentiae
              suae rationem cuilibet parti completae, sicut essentia animae cuilibet potentiae; sed
              tota ratio poenitentiae secundum speciem non est in quolibet horum. Praeterea unum
              eorum non includit in se vim omnium aliorum, quod requiritur in partibus
              potentialibus; sed unumquodque ad suum officium servit. Ideo dicendum est cum aliis,
              quod sunt partes integrales. Sed sciendum, quod partes integrales sunt duplices.
              Quaedam sunt partes quantitatis; quae sunt quandoque unius rationis, ut in totis
              homogeneis; quandoque vero diversarum rationum, ut in totis heterogeneis. Quaedam vero
              sunt partes essentiae, sicut materia et forma, non quantitatis; et hae semper sunt
              diversarum rationum, et habent ordinem naturae ad invicem, et quandoque etiam ordinem
              temporis in his quorum esse non est simul; et hujusmodi partes sunt hae de quibus
              loquimur: quia poenitentiae sacramentum secundum rationem speciei suae ex his tribus
              integratur; et una est prior altera secundum naturam, et quandoque etiam secundum
              tempus; eo quod actuum humanorum, qui sunt in poenitentia materiales, non est totum
              esse simul, sed succedunt sibi invicem: sed quandoque plures eorum, quorum unus est
              altero prior per naturam, sunt simul tempore.</p>
            <p xml:id="ta-l4d16q1-d1e275">Ad primum ergo dicendum, quod partes poenitentiae non respondent illis peccati
              partibus singula singulis secundum veritatem: quia pro quolibet illorum peccatorum
              oportet esse poenitentiae tres partes: sed per adaptationem quamdam, considerata
              similitudine medicinae ad morbum quantum ad idem instrumentum. Quidam enim dicunt,
              quod in quolibet peccato est invenire illa tria: quia est os interius et exterius; et
              actus interior et exterior; et sic etiam ista tria erunt partes subjectivae peccati.
              Sed patet hoc non esse secundum intentionem litterae, quae de ore exteriori et opere
              loquitur.</p>
            <p xml:id="ta-l4d16q1-d1e278">Ad secundum dicendum, quod in partibus successivorum ex qualibet parte potest
              concludi totum; sicut: hora tertia est, ergo dies; non tamen totum de una parte
              praedicatur: non enim dicimus, quod hora sit dies: sed tamen de omnibus partibus simul
              acceptis aliquo modo invenitur praedicari totum, licet improprie; et sic etiam de
              qualibet parte poenitentiae poenitentia concluditur, eo quod poenitentia non habet
              totum esse suum simul; non tamen totum de partibus praedicatur neque divisim neque
              conjunctim, proprie loquendo.</p>
            <p xml:id="ta-l4d16q1-d1e281">Ad tertium dicendum, quod illud quod est materiale in poenitentia, est actus nostri;
              et quia actus non habent esse permanens, ideo nec poenitentia; et sic objectio ex
              falso procedit.</p>

          </div>
          <div xml:id="ta-l4d16q1-Dd1e285">
            <head xml:id="ta-l4d16q1-Hd1e287">Quaestiuncula 4</head>
            <p xml:id="ta-l4d16q1-d1e290">Ad quartam quaestionem dicendum, quod ab eo quod sequitur rem, non accidit aliqua
              compositio in re, quia componentia sunt priora compositis; unde cum actus nostri sint
              posteriores virtutibus a quibus eliciuntur; diversi actus, qui secundum ordinem a
              virtute aliqua progrediuntur, non faciunt compositionem aliquam in virtute: et ideo
              praedicta tria non sunt partes poenitentiae virtutis, sed poenitentiae sacramenti:
              quia ipsi actus sunt quasi materia sacramenti, et penes divisionem materiae partes rei
              sumuntur quandoque.</p>
            <p xml:id="ta-l4d16q1-d1e293">Ad primum ergo dicendum, quod actus exteriores requiruntur ad perfectionem secundam
              virtutum moralium; partes autem integrales oportet quod sint de perfectione prima.</p>
            <p xml:id="ta-l4d16q1-d1e296">Ad secundum dicendum, quod quamvis tria praedicta sint actus poenitentiae virtutis,
              non tamen sequitur quod sint partes ejus: quia in quolibet dictorum actuum inveniuntur
              omnes circumstantiae quibus integratur medium virtutis.</p>
            <p xml:id="ta-l4d16q1-d1e299">Ad tertium dicendum, quod ad poenitentiam virtutem requiruntur ista tria, sed non ut
              actus, ut dictum est.</p>
          </div>
        </div>
        <div xml:id="ta-l4d16q1-Dd1e304" type="articulus">
          <head xml:id="ta-l4d16q1-Hd1e306">Articulus 2</head>

          <head xml:id="ta-l4d16q1-Hd1e309" type="questionTitle">Utrum poenitentia ante Baptismum debeat poni pars
            poenitentiae</head>

          <div xml:id="ta-l4d16q1-Dd1e312">
            <head xml:id="ta-l4d16q1-Hd1e314">Quaestiuncula 1</head>
            <p xml:id="ta-l4d16q1-d1e317">Ad secundum sic proceditur. Videtur quod poenitentia ante Baptismum non debeat poni
              pars poenitentiae. Baptismus enim janua sacramentorum est, et poenitentia dicitur
              secunda tabula respectu Baptismi. Sed secundum non est ante primum. Ergo poenitentia
              non est aliqua ante Baptismum.</p>
            <p xml:id="ta-l4d16q1-d1e320">Praeterea, ei qui non est generatus in aliqua natura, non competit actio illius
              naturae. Sed Baptismus est quaedam generatio in spiritualem vitam. Ergo ei qui non est
              baptizatus, non convenit aliqua actio spiritualis vitae. Sed poenitentia est
              hujusmodi, cum sit quoddam sacramentum. Ergo non potest alicui competere ante
              Baptismum.</p>
            <p xml:id="ta-l4d16q1-d1e323">Praeterea, poenitentia non ordinatur nisi contra culpam actualem. Sed culpa actualis
              sufficienter in Baptismo deletur. Ergo non oportet quod poenitentia Baptismum
              praecedat.</p>
            <p xml:id="ta-l4d16q1-d1e326">Sed contra, Matth. 3, super illud: <quote xml:id="ta-l4d16q1-Qd1e328">tunc exibant ad eum</quote> etc., dicit
              Glossa: <quote xml:id="ta-l4d16q1-Qd1e331">jam tunc exemplum baptizandis dabatur confitendi peccata, et
                promittendi meliora</quote>. Sed hoc pertinet ad poenitentiam. Ergo ante Baptismum
              debet esse poenitentia.</p>
            <p xml:id="ta-l4d16q1-d1e336">Praeterea, super illud Psal. 4: <quote xml:id="ta-l4d16q1-Qd1e338">in cubilibus vestris compungimini</quote>,
              dicit Glossa: <quote xml:id="ta-l4d16q1-Qd1e341">ut extincto veteri homine per poenitentiam, sacrificium justitiae
                per regenerationem novi hominis offeramus Deo</quote>. Sed regeneratio ad Baptismum
              pertinet. Ergo poenitentia aliqua est ante Baptismum.</p>

          </div>
          <div xml:id="ta-l4d16q1-Dd1e346">
            <head xml:id="ta-l4d16q1-Hd1e348">Quaestiuncula 2</head>
            <p xml:id="ta-l4d16q1-d1e351">Ulterius. Videtur quod poenitentia ante Baptismum non solum sit de actuali, sed et de
              originali peccato. Nam Augustinus Lib. de poenitentia, dicit loquens de poenitentia
              ante Baptismum: <quote xml:id="ta-l4d16q1-Qd1e353">exceptis parvulis, nullus ad Christum transit, nisi incipiat
                esse quod non erat, nisi poeniteat eum fuisse quod erat</quote>. Sed erat infectus
              non solum actuali, sed etiam originali peccato: nisi enim de hac infectione
              loqueretur, parvulos non exciperet, qui aliam infectionem non habent. Ergo de peccato
              originali debet esse poenitentia ante Baptismum.</p>
            <p xml:id="ta-l4d16q1-d1e357">Praeterea, poenitens infert sibi poenam, ut evadat illam quae a Deo sibi infligenda
              erat. Sed pro peccato originali poena a Deo infligitur. Ergo pro eo debet hanc
              poenitentiam agere.</p>
            <p xml:id="ta-l4d16q1-d1e360">Praeterea, secundum hoc de peccato actuali poenitentiam agimus quod nobis ipsum
              displicet. Ergo de eo debemus poenitentiam agere.</p>
            <p xml:id="ta-l4d16q1-d1e363">Sed contra, poenitentia est respectu voliti. Sed peccatum originale contrahimus
              nolentes. Ergo de ipso non est poenitentia.</p>
            <p xml:id="ta-l4d16q1-d1e367">Praeterea, medicina debet respondere morbo. Sed peccatum originale non contrahitur
              per aliquam delectationem ejus qui ipsum contrahit. Ergo videtur quod non sit ejus
              curatio per aliquam poenam; et ita non per poenitentiam, quae suo nomine poenam
              exprimit.</p>

          </div>
          <div xml:id="ta-l4d16q1-Dd1e371">
            <head xml:id="ta-l4d16q1-Hd1e373">Quaestiuncula 3</head>
            <p xml:id="ta-l4d16q1-d1e376">Ulterius. Videtur quod non debeat post Baptismum aliqua poenitentia venialium
              distingui. Quia superfluum est facere per multa quod per unum potest fieri. Sed
              veniale peccatum curatur per Eucharistiam. Ergo superfluum est quod ad ipsum curandum
              poenitentia ordinetur.</p>
            <p xml:id="ta-l4d16q1-d1e379">Praeterea, de eo quod non est in potestate nostra, non requiritur poenitentia. Sed
              peccata venialia vitare non est in potestate nostra: quia nullus potest omnia peccata
              venialia vitare. Ergo de venialibus non est poenitentia.</p>
            <p xml:id="ta-l4d16q1-d1e382">Praeterea, diversorum morborum diversae sunt medicinae: quia secundum Hieronymum, non
              sanat oculum quod sanat calcaneum. Sed poenitentia est remedium contra mortale. Cum
              ergo veniale a mortali in infinitum differat, ut poena ostendit, videtur quod contra
              veniale poenitentia non ordinetur, sed contra mortale.</p>
            <p xml:id="ta-l4d16q1-d1e385">Sed contra, quod potest majus, potest et minus. Sed poenitentia destruit mortale,
              quod est difficilius. Ergo et veniale.</p>
            <p xml:id="ta-l4d16q1-d1e389">Praeterea, secundum Augustinum, poenitentia est vindicta puniens in se quod dolet
              commisisse. Sed aliquis debet dolere de hoc quod commisit veniale, et hoc in se
              punire. Ergo poenitentia quaedam est de venialibus.</p>

          </div>
          <div xml:id="ta-l4d16q1-Dd1e394">
            <head xml:id="ta-l4d16q1-Hd1e396">Quaestiuncula 4</head>
            <p xml:id="ta-l4d16q1-d1e399">Ulterius. Videtur quod teneamur ad poenitentiam venialium. Quia sicut tenetur homo
              tendere ad gloriam, ita tenetur impedimentum gloriae removere. Sed homo non potest ad
              gloriam pervenire nisi dimissis venialibus peccatis. Ergo cum non remittantur sine
              poenitentia, videtur quod ad poenitentiam agendam de venialibus homo teneatur.</p>
            <p xml:id="ta-l4d16q1-d1e402">Praeterea, quoddam veniale peccatum per consensum fit mortale: quia consensus in
              delectationem mortalis peccati est mortale peccatum. Sed homo tenetur vitare mortale
              peccatum. Ergo tenetur dissentire a veniali peccato aliquando. Sed dissensus a peccato
              est poenitentia. Ergo tenetur homo de peccato veniali aliquando poenitere.</p>
            <p xml:id="ta-l4d16q1-d1e405">Sed contra, nullus tenetur abolere jam factum, quod non tenetur vitare antequam fiat.
              Sed homo non tenetur vitare veniale peccatum antequam faciat; alias peccaret
              mortaliter faciens ipsum. Ergo multo minus tenetur poenitere de eo.</p>

          </div>
          <div xml:id="ta-l4d16q1-Dd1e409">
            <head xml:id="ta-l4d16q1-Hd1e411">Quaestiuncula 5</head>
            <p xml:id="ta-l4d16q1-d1e414">Ulterius. Videtur quod partes istae tres non sint sufficientes. Quia sicut post
              Baptismum peccatur venialiter et mortaliter; ita ante Baptismum. Sed post Baptismum
              distinguitur poenitentia venialis et mortalis peccati. Ergo et ante Baptismum; et sic
              sunt quatuor.</p>
            <p xml:id="ta-l4d16q1-d1e417">Praeterea, plus distat poena a culpa quam veniale a mortali. Sed de poenis praesentis
              miseriae oportet poenitere, ut Augustinus dicit in Lib. de poenitentia. Ergo cum
              distinguatur poenitentia venialium a poenitentia mortalium, debet etiam distingui
              poenitentia qua nos poenitet de poenis hujus peregrinationis, a poenitentia
              venialium.</p>
            <p xml:id="ta-l4d16q1-d1e420">Praeterea, poenitentia solemnis est quidam poenitentiae modus, ut supra dictum est,
              dist. 14, qu. 1, art. 5. Ergo cum de ipsa mentionem non faciat, videtur insufficienter
              partes ponere.</p>
          </div>
          <div xml:id="ta-l4d16q1-Dd1e424">
            <head xml:id="ta-l4d16q1-Hd1e426">Quaestiuncula 1</head>
            <p xml:id="ta-l4d16q1-d1e429">Respondeo dicendum ad primam quaestionem, quod poenitentia potest accipi dupliciter;
              scilicet ut est virtus, et ut est sacramentum. Secundum autem quod est virtus,
              importat detestationem peccati cum proposito abolendi ipsum secundum conditionem
              status peccantis. Et quia quicumque non detestatur peccatum, adhuc voluntatem in
              peccato fixam habet, cum voluntas semel ad aliquid fixa, ab illo non divellatur quin
              actu vel habitu in eo maneat, nisi per actualem dissensum ab illo, vel in speciali,
              vel saltem in genere; voluntas autem in peccato fixa manens, non est susceptiva
              gratiae baptismalis; ideo requiritur ante Baptismum, quasi removens prohibens, peccati
              commissi detestatio, et destructionis ejus propositum. Et ideo patet quod ante
              Baptismum requiritur poenitentia secundum quod est virtutis actus, vel quae sit prior
              Baptismo tempore vel saltem natura. Sed poenitentia, secundum quod est sacramentum,
              consistit in dispensatione ministrorum Ecclesiae. Et quia Ecclesiae sacramenta non
              dispensantur nisi illis qui sunt de Ecclesia, ideo ante Baptismum sacramentum
              poenitentiae non competit, cum per Baptismum homo de Ecclesia fiat.</p>
            <p xml:id="ta-l4d16q1-d1e432">Et per hoc patet solutio ad objecta praeter tertium.</p>
            <p xml:id="ta-l4d16q1-d1e435">Ad tertium dicendum, quod poenitentia non requiritur ante Baptismum propter Baptismi
              insufficientiam, sed propter impedimentum removendum gratiae baptismalis, ut Baptismus
              suum effectum habere possit.</p>

          </div>
          <div xml:id="ta-l4d16q1-Dd1e439">
            <head xml:id="ta-l4d16q1-Hd1e441">Quaestiuncula 2</head>
            <p xml:id="ta-l4d16q1-d1e444">Ad secundam quaestionem dicendum, quod poenitentia potest sumi large et proprie.
              Proprie quidem poenitentia importat dolorem de peccato commisso in praeterito; et sic
              nullo modo potest esse poenitentia de originali peccato, quia non est commissum. Large
              autem potest dici poenitentia omnis displicentia mali praeteriti; et sic in eo qui
              liberum arbitrium habet, debet esse poenitentia de originali: quia ex hoc ipso quod
              alicui placet aliquid, displicet ei quod ad illud impedimentum praestitit. Peccatum
              autem originale impedimentum gloriae fuit, ad quam quilibet desiderio tendere debet.
              Non tamen de eo debet esse confessio, quae non est nisi factorum; nec satisfactio;
              quia pro peccato originali non debetur nisi poena damni, poenitentia autem importat
              poenam sensus.</p>
            <p xml:id="ta-l4d16q1-d1e447">Et per hoc patet solutio ad objecta.</p>

          </div>
          <div xml:id="ta-l4d16q1-Dd1e451">
            <head xml:id="ta-l4d16q1-Hd1e453">Quaestiuncula 3</head>
            <p xml:id="ta-l4d16q1-d1e456">Ad tertiam quaestionem dicendum, quod veniale peccatum ex nostro actu incurrimus, et
              ei poena sensibilis debetur; et ideo ad peccati venialis dimissionem poenitentia
              operatur quantum ad contritionem, confessionem et satisfactionem; non solum
              poenitentia secundum quod est virtus, sed etiam secundum quod est sacramentum: quia
              post Baptismum aliquis venialiter peccat, quando est susceptivus sacramentorum
              Ecclesiae.</p>
            <p xml:id="ta-l4d16q1-d1e459">Ad primum ergo dicendum, quod ad eumdem effectum principaliter inducendum, superfluum
              est plura inducere, si quodlibet sit sufficiens; sed nullum sacramentum inducitur ad
              peccati venialis dimissionem, sicut ad principalem effectum, ut supra in 2 dist.,
              quaest. 1, art. 1, quaestiunc. 4, dictum est; et ideo non est inconveniens, si ex
              multis sacramentis peccati venialis dimissio consequitur.</p>
            <p xml:id="ta-l4d16q1-d1e462">Ad secundum dicendum, quod quamvis non sit in potestate nostra vitare omnia venialia,
              est tamen in potestate nostra vitare singula.</p>
            <p xml:id="ta-l4d16q1-d1e465">Ad tertium dicendum, quod veniale et mortale quamvis sint diversi morbi, tamen
              conveniunt in una ratione actualis peccati; et ideo contra utrumque poenitentia
              medicina est.</p>

          </div>
          <div xml:id="ta-l4d16q1-Dd1e469">
            <head xml:id="ta-l4d16q1-Hd1e471">Quaestiuncula 4</head>
            <p xml:id="ta-l4d16q1-d1e474">Ad quartam quaestionem dicendum, quod cum dicitur aliquis ad aliquid teneri, quaedam
              necessitas importatur ad illud. Necessitas autem est duplex. Una est absoluta; et
              secundum hanc homo tenetur facere illa sine quibus non est salus; et sic non tenetur
              ad peccati venialis poenitentiam, quia mortem ex hoc non incurrit; nisi forte de
              contemptu dimittat. Alia est ex suppositione alicujus finis; sicut dicitur aliquid
              esse necessarium sine quo non possumus finem intentum consequi; et hoc modo
              necessarium est quod homo de venialibus poeniteat, si ei remitti debeant in hac vita.
              Sed secundum hoc non proprie dicitur teneri aliquis ad aliquid; et ideo dicendum, quod
              homo non tenetur ad poenitentiam venialium, nisi large sumendo.</p>
            <p xml:id="ta-l4d16q1-d1e477">Ad primum ergo dicendum, quod si nunquam de venialibus poeniteat, potest ad vitam
              pervenire: quia etiam post hanc vitam venialia remittuntur, ut infra dicetur.</p>
            <p xml:id="ta-l4d16q1-d1e480">Ad secundum dicendum, quod dissensus dicit poenitentiam ad peccatum futurum; sed
              poenitentia dicit displicentiam peccati praeteriti; et ideo non oportet quod dissensus
              ad poenitentiam pertineat.</p>

          </div>
          <div xml:id="ta-l4d16q1-Dd1e485">
            <head xml:id="ta-l4d16q1-Hd1e487">Quaestiuncula 5</head>
            <p xml:id="ta-l4d16q1-d1e490">Ad quintam quaestionem dicendum, quod istae partes poenitentiae distinguuntur
              secundum diversos modos quibus poenitentia agitur; unde sunt partes subjectivae
              poenitentiae virtutis, non poenitentiae sacramenti: quia una pars non pertinet ad
              poenitentiae sacramentum, quamvis aliae duae ad poenitentiam, secundum quod est
              sacramentum, pertinere possint. Et accipiuntur isti modi secundum diversum statum
              poenitentis: quia aut est extra Ecclesiam etiam numero, et sic est prima poenitentia
              quae est ante Baptismum; aut est extra merito, sed non numero; et sic est secunda,
              quae est de mortalibus; aut omnino est intra Ecclesiam; et sic competit ei tertia,
              quae est de venialibus.</p>
            <p xml:id="ta-l4d16q1-d1e493">Ad primum ergo dicendum, quod status hominis ante Baptismum non diversificantur per
              veniale et mortale quantum ad hoc quod est esse de Ecclesia vel non esse; sed
              diversificantur per veniale et mortale post, quia per mortale post Baptismum commissum
              efficitur aliquis extra Ecclesiam merito, sed non per veniale; et ideo non est similis
              ratio.</p>
            <p xml:id="ta-l4d16q1-d1e496">Ad secundum dicendum, quod de poenis dicitur esse poenitentia ab Augustino, secundum
              quod inclinant ad culpam, large etiam poenitentiam pro displicentia sumendo.</p>
            <p xml:id="ta-l4d16q1-d1e499">Ad tertium dicendum, quod poenitentia solemnis non diversificat statum poenitentis
              quantum ad id quod dictum est; et ideo de ea non fit hic mentio.</p>
          </div>
        </div>
      </div>
    </body>
  </text>
</TEI>