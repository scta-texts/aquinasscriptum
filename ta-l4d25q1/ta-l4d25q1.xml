<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 25, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 25, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="427a"/>
      </div>
    </front>
    <body>
      <div xml:id="ta-l4d25q1">
        <head xml:id="ta-l4d25q1-Hd1e97">Librum IV, Distinctio 25, Quaestio 1</head>
        <div xml:id="ta-l4d25q1-Dd1e100">

          <head xml:id="ta-l4d25q1-Hd1e102">Prooemium</head>
          <p xml:id="ta-l4d25q1-d1e105">Postquam determinavit Magister de sacramento ordinis, hic determinat de conferentibus
            et suscipientibus hoc sacramentum; et dividitur in partes duas: in prima determinat de
            conferentibus; in secunda de suscipientibus, ibi: <quote xml:id="ta-l4d25q1-Qd1e107">sacri canones sanxerunt ut
              subdiaconus non ordinetur ante quatuordecim annos</quote> et cetera. Prima in duas: in
            prima inquirit de haeretici, utrum possint ordinare; secundo specialiter de simoniacis,
            ibi: <quote xml:id="ta-l4d25q1-Qd1e110">de simoniacis vero non est ambigendum quin sint haeretici</quote>. Prima in
            tres; in prima ponit auctoritatem ad ostendendum quod haeretici non possunt hoc
            sacramentum conferre; in secunda ponit auctoritates ad contrarium, ibi: <quote xml:id="ta-l4d25q1-Qd1e113">contra
              autem alii sentire videntur</quote>; in tertia solvit, ibi: <quote xml:id="ta-l4d25q1-Qd1e116">haec autem quidam
              ita determinant</quote>. Et ponit quatuor solutiones diversorum, ut in littera patet.
              <quote xml:id="ta-l4d25q1-Qd1e119">De simoniacis autem non est ambigendum quin sint haeretici</quote>. Hic
            inquirit de simoniacis; et circa hoc duo facit: primo ostendit qui sunt simoniaci;
            secundo utrum possint ordinare, ibi: <quote xml:id="ta-l4d25q1-Qd1e123">differt tamen inter eos qui ordinantur a
              simoniacis scienter, et eos qui ignoranter</quote>. Hic est triplex quaestio. Prima de
            ordinantibus. Secunda de ordinatis. Tertia de simoniacis. Circa primum quaeruntur: 1
            utrum solus episcopus possit conferre ordinis sacramentum; 2 utrum haereticus, vel
            quicumque ab Ecclesia praecisus.</p>

        </div>
        <div xml:id="ta-l4d25q1-Dd1e128" type="articulus">
          <head xml:id="ta-l4d25q1-Hd1e130">Articulus 1</head>

          <head xml:id="ta-l4d25q1-Hd1e133" type="questionTitle">Utrum tantum episcopus ordinis sacramentum conferat</head>

          <p xml:id="ta-l4d25q1-d1e136">Ad primum sic proceditur. Videtur quod non tantum episcopus ordinis sacramentum
            conferat. Quia manus impositio aliquid ad consecrationem facit. Sed sacerdotibus qui
            ordinantur, non solus episcopus manus imponit, sed sacerdotes astantes. Ergo non solus
            episcopus confert ordinis sacramentum.</p>
          <p xml:id="ta-l4d25q1-d1e139">Praeterea, tunc unicuique datur potestas ordinis, quando ei exhibetur quod ad actum sui
            ordinis pertinet. Sed subdiacono datur urceolus cum aqua, manili et manutergio ab
            archidiacono; similiter acolythis candelabrum cum cereo, et urceolus vacuus. Ergo non
            solus episcopus confert ordinis sacramentum.</p>
          <p xml:id="ta-l4d25q1-d1e142">Praeterea, illa quae sunt ordinis, non possunt alicui committi qui non habet ordines.
            Sed conferre ordines minores committitur aliquibus qui non sunt episcopi, sicut
            presbyteris cardinalibus. Ergo conferre ordines non est episcopalis ordinis.</p>
          <p xml:id="ta-l4d25q1-d1e146">Praeterea, cuicumque committitur principale, et accessorium. Sed ordinis sacramentum
            ordinatur ad Eucharistiam sicut accessorium ad principale. Cum ergo sacerdos consecret
            Eucharistiam, ipse etiam poterit ordines conferre.</p>
          <p xml:id="ta-l4d25q1-d1e149">Praeterea, plus distat sacerdos a diacono quam episcopus ab episcopo. Sed episcopus
            potest consecrare episcopum. Ergo et sacerdos potest promovere diaconum.</p>
          <p xml:id="ta-l4d25q1-d1e152">Sed contra, nobiliori modo applicantur ad divinum cultum ministri per ordines quam vasa
            sacra. Sed consecratio vasorum pertinet ad solum episcopum. Ergo multo fortius
            consecratio ministrorum.</p>
          <p xml:id="ta-l4d25q1-d1e155">Praeterea, sacramentum ordinis est excellentius quam confirmationis. Sed solus
            episcopus confirmat. Ergo multo magis solus confert ordinis sacramentum.</p>
          <p xml:id="ta-l4d25q1-d1e158">Praeterea, virgines per benedictionem non constituuntur in aliquo gradu spiritualis
            potestatis, sicut ordinati constituuntur. Sed virgines benedicere est solius episcopi.
            Ergo multo magis solus ipse potest alios ordinare.</p>
          <p xml:id="ta-l4d25q1-d1e161">Respondeo dicendum, quod potestas episcopalis se habet ad potestatem ordinum inferiorum
            sicut politica, quae conjectat bonum commune, ad inferiores artes et virtutes, quae
            conjectant aliquod bonum speciale, ut ex dictis patet. Politica autem, ut dicitur in 1
            Ethic., ponit legem inferioribus artibus, scilicet quis quam debeat exercere, et quantum
            et qualiter; et ideo ad episcopum pertinet in omnibus divinis ministeriis alias
            collocare. Unde ipse solus confirmat, quia confirmati in quodam officio confitendi fidem
            constituuntur; ideo etiam solus ipse virgines benedicit, quae figuram gerunt Ecclesiae
            Christo desponsatae, cujus cura ipsi principaliter committitur: ipse etiam in
            ministeriis ordinum ordinando consecrat, et vasa quibus uti debent, eis determinat sua
            consecratione; sicut etiam officia saecularia in civitatibus distribuuntur ab eo qui
            habet excellentiorem potestatem, sicut a rege.</p>
          <p xml:id="ta-l4d25q1-d1e165">Ad primum ergo dicendum, quod in impositione manuum non datur character sacerdotalis
            ordinis, ut ex dictis patet, sed gratia, secundum quam ad exequendum ordinem sint
            idonei; et quia indigent amplissima gratia, ideo sacerdotes cum episcopo manus imponunt
            eis qui in sacerdotes promoventur; sed diaconis solus episcopus.</p>
          <p xml:id="ta-l4d25q1-d1e168">Ad secundum dicendum, quod archidiaconus est quasi princeps ministerii; ideo omnia quae
            ad ministerium pertinent ipse tradit, sicut cereum quo acolythus diacono servit ante
            Evangelium ipsum portando, et urceum quo servit subdiacono; et similiter dat subdiacono
            ea quibus superioribus ordinibus servit; et tamen in illis non consistit principaliter
            actus subdiaconi, sed in hoc quod operatur circa materiam sacramenti; et ideo
            characterem accipit in hoc quod datur ei calix ab episcopo. Sed acolythus accipit
            characterem ex verbis episcopi in hoc quod accipit praedicta ab archidiacono; et magis
            in acceptione urceoli quam candelabri. Unde non sequitur quod archidiaconus ordinem
            conferat.</p>
          <p xml:id="ta-l4d25q1-d1e171">Ad tertium dicendum, quod Papa, qui habet plenitudinem potestatis pontificalis, potest
            committere non episcopo ea quae ad episcopalem dignitatem pertinent, dummodo illa non
            habeant immediatam relationem ad verum corpus Christi; et ideo ex ejus commissione
            aliquis sacerdos simpliciter potest conferre minores ordines et confirmare, ut supra,
            dist. 7, quaest. 1, quaestiunc. 3, dictum est, non autem aliquis non sacerdos; nec
            iterum sacerdos majores ordines qui habent immediatam relationem ad corpus Christi,
            supra quod consecrandum Papa non habet majorem potestatem quam simplex sacerdos.</p>
          <p xml:id="ta-l4d25q1-d1e174">Ad quartum dicendum, quod quamvis sacramentum Eucharistiae sit maximum sacramentum in
            se; tamen non collocat in aliquo officio, sicut ordinis sacramentum; et ideo non est
            similis ratio.</p>
          <p xml:id="ta-l4d25q1-d1e177">Ad quintum dicendum, quod ad communicandum alteri quod quis habet, non exigitur solum
            propinquitas, sed completio potestatis. Sed quia sacerdos non habet completam potestatem
            in hierarchicis officiis, sicut episcopus; ideo non sequitur quod possit diaconos
            facere, quamvis ille ordo sit sibi propinquus.</p>

        </div>
        <div xml:id="ta-l4d25q1-Dd1e181" type="articulus">
          <head xml:id="ta-l4d25q1-Hd1e183">Articulus 2</head>

          <head xml:id="ta-l4d25q1-Hd1e186" type="questionTitle">Utrum haeretici et ab Ecclesia praecisi possint ordines
            conferre</head>

          <p xml:id="ta-l4d25q1-d1e189">Ad secundum sic proceditur. Videtur quod haeretici et ab Ecclesia praecisi non possint
            ordines conferre. Plus enim est aliquem promovere ad ordines quam aliquem absolvere vel
            ligare. Sed haereticus non potest absolvere vel ligare. Ergo nec ordines conferre.</p>
          <p xml:id="ta-l4d25q1-d1e192">Praeterea, sacerdos ab Ecclesia separatus potest conficere: quia in eo character
            indelebiliter manet, per quem hoc potest. Sed episcopus non accipit aliquem characterem
            in sui promotione. Ergo non est necesse quod episcopalis potestas in eo remaneat post
            separationem ejus ab Ecclesia.</p>
          <p xml:id="ta-l4d25q1-d1e195">Praeterea, in nulla communitate ille qui a communitate repellitur, potest communitatis
            officia disponere. Sed ordines sunt quaedam officia Ecclesiae. Ergo ille qui extra
            Ecclesiam ponitur, non potest ordines conferre.</p>
          <p xml:id="ta-l4d25q1-d1e199">Praeterea, sacramenta habent efficaciam ex passione Christi. Sed haereticus non
            continuatur passioni Christi neque per propriam fidem, cum sit infidelis, neque per
            fidem Ecclesiae, cum sit ab Ecclesia separatus. Ergo non potest sacramentum ordinis
            conferre.</p>
          <p xml:id="ta-l4d25q1-d1e202">Praeterea, in ordinis collatione exigitur benedictio. Sed haereticus non potest
            benedicere; quinimo benedictio sua in maledictionem vertitur, ut patet per auctoritates
            in littera inductas. Ergo non potest ordines conferre.</p>
          <p xml:id="ta-l4d25q1-d1e205">Sed contra est, quia aliquis episcopus in haeresim lapsus, quando reconciliatur, non
            iterum consecratur. Ergo non amisit potestatem quam habebat ordines conferendi.</p>
          <p xml:id="ta-l4d25q1-d1e208">Praeterea, major potestas est potestas conferendi ordines quam potestas ordinum. Sed
            ordinum potestas non amittitur propter haeresim, vel aliquid hujusmodi. Ergo nec
            potestas ordines conferendi.</p>
          <p xml:id="ta-l4d25q1-d1e211">Praeterea, sicut baptizans exhibet tantum ministerium exterius, ita et conferens
            ordines, Deo interius operante. Sed nulla ratione aliquis ab Ecclesia praecisus amittit
            baptizandi potestatem. Ergo nec ordines conferendi.</p>
          <p xml:id="ta-l4d25q1-d1e214">Respondeo dicendum, quod circa hoc ponuntur in littera quatuor opiniones. Quidam enim
            dicunt, quod haeretici quamdiu ab Ecclesia tolerantur, habent potestatem ordines
            conferendi; non autem postquam ab Ecclesia fuerint praecisi; et similiter nec degradati,
            et alii hujusmodi; et haec est prima opinio. Sed hoc non potest stare: quia omnis
            potestas quae datur cum aliqua consecratione, nullo casu contingente tolli potest, sicut
            nec ipsa consecratio annullari: quia etiam altare vel chrisma semel consecrata, perpetuo
            sacrata manent. Unde, cum episcopalis potestas cum quadam consecratione detur, oportet
            quod perpetuo maneat, quantumcumque aliquis peccet, vel ab Ecclesia praecidatur. Et ideo
            alii dixerunt, quod praecisi ab Ecclesia qui in Ecclesia potestatem episcopalem
            habuerunt, retinent potestatem alios ordinandi et promovendi; sed promoti ab eis hoc non
            habent; et haec est quarta opinio. Sed hoc etiam esse non potest: quia si illi qui
            fuerunt in Ecclesia promoti, retinent potestatem quam acceperunt, patet quod exequendo
            suam potestatem, veram consecrationem faciunt, et ideo vere tribuunt omnem potestatem
            quae consecratione datur; et sic ordinati ab eis vel promoti habent eamdem potestatem
            quam et ipsi. Et ideo alii dixerunt, quod etiam praecisi ab Ecclesia possunt ordines et
            alia sacramenta conferre, dummodo formam debitam et intentionem servent, et quantum ad
            primum effectum, qui est collatio sacramenti, et quantum ad ultimum, qui est collatio
            gratiae; et haec est secunda opinio. Sed hoc etiam non potest stare: quia ex hoc ipso
            quod aliquis haeretico praeciso ab Ecclesia in sacramentis communicat, peccat; et ita
            fictus accedit, et gratiam consequi non potest, nisi forte in Baptismo in articulo
            necessitatis. Et ideo alii dicunt, quod vera sacramenta conferunt, sed cum eis gratiam
            non dant, non propter inefficaciam sacramentorum, sed propter peccata recipientium ab
            eis sacramenta contra prohibitionem Ecclesiae; et haec est tertia opinio, quae vera
            est.</p>
          <p xml:id="ta-l4d25q1-d1e218">Ad primum ergo dicendum, quod effectus absolutionis non est alius quam remissio
            peccatorum, quae per gratiam fit; et ideo haereticus non potest absolvere, sicut nec
            gratiam in sacramentis conferre; et iterum, quia ad absolutionem requiritur jurisdictio,
            quam non habet ab Ecclesia praecisus.</p>
          <p xml:id="ta-l4d25q1-d1e221">Ad secundum dicendum, quod in promotione episcopi datur sibi potestas quae perpetuo
            manet in eo; quamvis dici non possit character, quia per eam non ordinatur homo directe
            ad Deum, sed ad corpus Christi mysticum; et tamen indelebiliter manet sicut character,
            quia per consecrationem datur.</p>
          <p xml:id="ta-l4d25q1-d1e224">Ad tertium dicendum, quod illi qui ab haereticis promoventur, quamvis accipiant
            ordinem, non tamen recipiunt executionem, ut licite possint in suis ordinibus ministrare
            ratione illa quam objectio tangit.</p>
          <p xml:id="ta-l4d25q1-d1e227">Ad quartum dicendum, quod per fidem Ecclesiae continuantur passioni Christi: quia
            quamvis in ea non sint secundum se, sunt tamen in ea quantum ad formam Ecclesiae, quam
            servant.</p>
          <p xml:id="ta-l4d25q1-d1e230">Ad quintum dicendum, quod hoc est referendum ad ultimum effectum sacramentorum, ut
            tertia opinio dicit.</p>
        </div>
      </div>
    </body>
  </text>
</TEI>