<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 13, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 13, Quaestio 1</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
























































































































































































































































































































































































































































































































































































































































































































































































































































































































































































































































































































































































































































































































































































































































































































































































































      <div xml:id="starts-on"> </div>
    </front>
    <body>
      <div xml:id="ta-l1d13q1">
        <head xml:id="ta-l1d13q1-Hd1e3490">Quaestio 1</head>
        <div xml:id="ta-l1d13q1-Dd1e3493">
          <head xml:id="ta-l1d13q1-Hd1e3495">Prooemium</head>
          <p xml:id="ta-l1d13q1-d1e3498">Postquam determinavit de processione aeterna spiritus sancti quantum ad modum et
            principium, hic determinat de ipsa per comparationem ad generationem, et dividitur in
            partes duas: in prima inquirit utrum spiritus sanctus procedens possit dici genitus ut
            filius; in secunda utrum possit dici ingenitus, ibi: <quote xml:id="ta-l1d13q1-Qd1e3500">nunc considerandum est, cum
              spiritus sanctus non sit genitus, utrum debeat dici ingenitus</quote>. Prima in duas:
            primo ostendit quod spiritus sanctus procedens non potest dici filius; secundo inquirit
            differentiam generationis filii et processionis spiritus sancti, ibi: <quote xml:id="ta-l1d13q1-Qd1e3503">inter
              generationem vero filii et processionem spiritus sancti, dum hic vivimus distinguere
              non sufficimus</quote>. Circa primum duo facit: primo inquirit utrum spiritus sanctus
            possit dici genitus; secundo, cum non dicatur genitus sed procedens, quare filius non
            tantum dicitur genitus, sed etiam procedens, ibi: <quote xml:id="ta-l1d13q1-Qd1e3506">cum autem spiritus sanctus non
              dicatur genitus, sed tantum procedens, quaeri solet cur filius non dicitur tantum
              genitus, sed et procedens</quote>. Utraque pars dividitur in quaestionem et
            responsionem. <quote xml:id="ta-l1d13q1-Qd1e3509">Inter generationem vero filii et processionem spiritus sancti, dum
              hic vivimus, distinguere non sufficimus</quote>. Hic inquirit differentiam
            generationis et processionis, et circa hoc duo facit: primo determinat quaestionem
            quantum ad id quod scire possumus, scilicet quod spiritus sanctus procedit et non
            gignitur, filius autem procedit et gignitur; secundo quantum ad id quod perfecte scire
            non possumus, qualiter scilicet differunt processio et generatio: quia cum utrumque sit
            ineffabile, utriusque modum plene comprehendere non valemus, ibi: <quote xml:id="ta-l1d13q1-Qd1e3512">quid autem
              inter nasci et procedere intersit (...) explicare quis possit? Nunc considerandum est,
              cum spiritus sanctus non sit genitus, utrum debeat dici ingenitus</quote>. Hic
            ostendit quod spiritus sanctus sicut nec genitus, ita nec ingenitus dici debet: et primo
            ostendit veritatem; secundo removet objectionem, ibi: <quote xml:id="ta-l1d13q1-Qd1e3516">Hieronymus tamen (...)
              dicit spiritum sanctum ingenitum</quote> etc. ubi tria facit: primo inducit
            contrarietatem; secundo ponit solutionem, ibi: <quote xml:id="ta-l1d13q1-Qd1e3519">sed ut istam quae videtur
              repugnantiam de medio abigamus, dicimus</quote>; tertio ponit solutionis
            confirmationem, ibi: <quote xml:id="ta-l1d13q1-Qd1e3522">quod autem Hieronymus ita acceperit, ostenditur ex verbis
              ejus</quote>. Ad intelligentiam hujus partis, quatuor quaeruntur: 1 utrum in Deo sit
            aliqua processio; 2 si est, utrum sit una tantum vel plures; 3 qualiter duae
            processiones nominari debeant; 4 si spiritus sanctus, qui procedit, non dicatur genitus,
            utrum debeat dici ingenitus.</p>
        </div>
        <div xml:id="ta-l1d13q1-Dd1e3527" type="articulus">
          <head xml:id="ta-l1d13q1-Hd1e3529">Articulus 1</head>

          <head xml:id="ta-l1d13q1-Hd1e3532" type="question-title">Utrum processio sit in Deo</head>

          <p xml:id="ta-l1d13q1-d1e3535">Ad primum sic proceditur. Videtur quod in Deo non sit processio. Processio enim dicit
            motum quemdam processivum. Omnis autem motus indigentiae et imperfectionis est, et Deo
            non competit. Ergo in Deo non est processio.</p>
          <p xml:id="ta-l1d13q1-d1e3538">Item, processio dicit exitum unius ab alio. Exitus autem est per distantiam exeuntis ab
            eo ex quo exit. Cum igitur in divinis personis sit omnino indistantia, videtur quod ibi
            non sit processio.</p>
          <p xml:id="ta-l1d13q1-d1e3541">Praeterea, omnis processio est ab aliquo in aliquid. Sed divinae personae cum sint per
            se subsistentes, non sunt ab aliquo in aliquid. Ergo videtur quod non conveniat eis
            procedere.</p>
          <p xml:id="ta-l1d13q1-d1e3545">Contra, Joan. 15, 26: <quote xml:id="ta-l1d13q1-Qd1e3547" source="http://scta.info/resource/io15_26@1-16">cum venerit Paraclitus, quem ego mittam a patre, spiritus
              veritatis, qui a patre procedit</quote>. Ergo et cetera.</p>
          <p xml:id="ta-l1d13q1-d1e3551">Praeterea, in anima est imago Trinitatis. Sed in anima invenitur notitia procedere a
            mente, et amor ab utroque. Videtur ergo quod sit processio etiam in divinis
            personis.</p>
          <p xml:id="ta-l1d13q1-d1e3554">Respondeo dicendum, quod processio dicitur dupliciter: uno modo dicit motum localem qui
            proprie est motus animalis motu progressivo, et talis processio non potest esse in
            divinis, nisi metaphorice loquendo: secundum similitudinem enim talis processionis
            dicitur divina sapientia vel bonitas procedere in creaturas, secundum quod similitudinem
            suam gradatim efficit in illis; secundum quem modum quaedam Deo aliis similiora sunt.
            Alio modo dicitur processio eductio principiati a suo principio; et cum in divinis
            personis una sit ab alia sicut a principio, per modum istum proprie est processio in
            divinis.</p>
          <p xml:id="ta-l1d13q1-d1e3557">Ad primum ergo dicendum, quod in creaturis quaelibet processio est per aliquem motum
            vel mutationem; quia nec aliquid localiter procedit nisi per motum, nec aliquid a causa
            sua egreditur nisi aliqua mutatione contingente circa ipsum a quo egreditur, si sit de
            essentia ejus, vel saltem circa id quod egreditur. In divinis autem est origo unius
            personae ab alia sine aliqua mutatione, ut supra de generatione dictum est, dist. 4,
            quaest. 1, art. 1, cum nihil praedicetur de Deo secundum id quod imperfectionis est in
            ipso.</p>
          <p xml:id="ta-l1d13q1-d1e3560">Ad secundum dicendum, quod quamvis in divinis personis non sit distantia secundum locum
            neque secundum essentiam, est tamen distinctio in personis secundum proprietates
            personales; et hoc sufficit ad rationem processionis.</p>
          <p xml:id="ta-l1d13q1-d1e3563">Ad tertium dicendum, quod processio localis est in aliquid sicut in terminum motus; sed
            quod procedit a causa, non oportet quod in alterum procedat, et sic sumitur processio in
            divinis.</p>
        </div>
        <div xml:id="ta-l1d13q1-Dd1e3567" type="articulus">
          <head xml:id="ta-l1d13q1-Hd1e3569">Articulus 2</head>

          <head xml:id="ta-l1d13q1-Hd1e3572" type="question-title">Utrum processio divina sit tantum una</head>

          <p xml:id="ta-l1d13q1-d1e3575">Ad secundum sic proceditur. Videtur quod in divinis una tantum sit processio. Sicut
            enim paternitas notat proprietatem originis, ut a quo est aliquis; ita processio, ut qui
            est ab alio. Sed supra dictum est, dist. 7, quaest. 2, art. 2, quod in divinis non
            potest esse nisi una paternitas. Ergo nec nisi una processio.</p>
          <p xml:id="ta-l1d13q1-d1e3578">Praeterea, in omnibus habentibus unam naturam in specie, non est nisi unus modus quo
            natura illa communicatur; unde etiam dicit Commentator 8 Physic., quod mures qui
            generantur ex putrefactione terrae, et qui generantur ex semine, non sunt ejusdem
            speciei. Sed per processionem personarum communicatur natura divina, quae est una tantum
            non solum in specie, sed etiam in numero. Ergo non est nisi unus modus processionis in
            divinis.</p>
          <p xml:id="ta-l1d13q1-d1e3581">Praeterea, operationes vel actus distinguuntur ad invicem penes terminos et penes
            principia. Sed processio in divinis est semper ab eodem principio, quia omnis processio
            est virtute naturae ipsius producentis; est etiam ad eumdem terminum per processionem
            acceptum, quia in processione divina semper accipitur divina natura. Ergo videtur quod
            non sit nisi una processio in divinis.</p>
          <p xml:id="ta-l1d13q1-d1e3585">Praeterea, si sunt duae processiones, aut differentiam habebunt ex parte essentiae, aut
            ex parte relationum, cum non sint plura in divinis. Sed ex parte essentiae non invenitur
            diversitas nisi rationis secundum pluralitatem attributorum; diversitas autem rationis
            non causat pluralitatem realem, qualem oportet esse processionum duarum, secundum quas
            duae personae realiter distinctae procedunt. Ergo ex parte essentiae non potest sumi
            realis diversitas processionum. Similiter nec ex parte relationum; relationes enim
            secundum rationem intelligendi consequuntur processiones; eo enim filius est, quia a
            patre procedit. Ergo videtur quod nullo modo possunt esse processiones plures in
            divinis.</p>
          <p xml:id="ta-l1d13q1-d1e3588">Contra, secundum unam processionem est unus tantum procedens. Sed in divinis sunt duae
            personae procedentes, scilicet filius et spiritus sanctus, ut habetur in littera. Ergo
            videtur quod oportet esse duas processiones.</p>
          <p xml:id="ta-l1d13q1-d1e3591">Respondeo dicendum, quod quidam dicunt quod istae duae processiones realiter
            distinguuntur, nec oportet quaerere quo distinguantur, quia sunt prima distinguentia
            personas; sicut nec quaerimus quo distinguuntur rationale et irrationale. Sed hoc non
            videtur conveniens: quia generatio et processio nullam habent oppositionem ad invicem;
            omnis autem distinctio formalis est secundum aliquam oppositionem. Et praeterea
            processio et generatio significantur per modum operationum. Hoc autem non convenit, ut
            per operationes vel motus, distinguantur operantia vel operata; sed magis e converso,
            quia actiones differunt specie secundum formas agentium, ut calefacere et infrigidare,
            et motus secundum terminos. Et ideo alii dicunt quod differentia sumitur ex hoc quod
            generatio est processio naturae, et processio spiritus sancti est processio voluntatis.
            Sed hoc etiam non competit: quia voluntas et natura in divinis solum ratione
            distinguuntur. Unde talis distinctio, realis distinctionis ratio esse non potest, quia
            principium non est debilius principiato. Et praeterea secundum hoc processio
            intellectus, secundum quam dicitur verbum, esset alia a processione naturae, secundum
            quam dicitur filius. Et ideo dicendum, quod in divinis non potest esse aliqua realis
            distinctio et pluralitas, nisi secundum relationes originis. Et ideo secundum hoc nos
            oportet investigare pluralitatem procedentium et processionum. Dico igitur secundum hoc,
            quod est in divinis aliqua processio secundum quam una persona procedit ab una; et haec
            est processio generationis, secundum quam filius est a patre; et ideo dicitur esse per
            modum naturae vel intellectus; procedit enim ut filius, et ut verbum: quia in utroque
            modo istarum processionum, scilicet naturae et intellectus, est unius ab uno processio.
            Item est aliqua processio in divinis quae est simul a duobus, scilicet ab eo qui
            procedit et ab eo a quo procedit; et haec distinguitur a prima secundum originem; quia
            ista secunda processio est a procedente secundum processionem praedictam, quae est per
            modum naturae. Et inde est quod ista processio dicitur per modum voluntatis esse, quia
            per consensum ex duobus volentibus potest unus amor procedere. Et secundum istos modos
            diversos originis, producuntur plures personae relatione originis distinctae, scilicet
            filius, qui est a patre, et spiritus sanctus, qui est ab utroque. Unde concedo quod nisi
            spiritus sanctus esset a filio, non esset assignare distinctionem realem inter filium et
            spiritum sanctum.</p>
          <p xml:id="ta-l1d13q1-d1e3594">Ad primum ergo dicendum, quod paternitas dicit modum determinatum originis, qui
            ulterius non potest multiplicari secundum diversam rationem originis, sed tantum
            secundum materiam, ut diversificetur in numero; sed processio dicit originem in communi,
            et potest secundum duos modos originis determinari; scilicet quod sit processio unius ab
            uno non procedente, et quod sit processio etiam a procedente. Plures modi non possunt
            inveniri qui distinguantur ex ratione originis; et ideo non possunt esse plures
            processiones in divinis quam duae. Si enim acciperetur processio ab uno procedente vel
            pluribus, non esset differentia nisi secundum unum et plura, quae differentia nullo modo
            ad originem pertinet, sicut si divideretur gressibile, non per bipes et quadrupes, sed
            per album et nigrum.</p>
          <p xml:id="ta-l1d13q1-d1e3597">Ad secundum dicendum, quod in natura creata est duplex communicatio: una quae est per
            modum naturae, et alia quae est per modum amoris. Non autem in utraque communicationum
            communicatur natura, sed tantum in ea quae est per modum naturae. Ex imperfectione autem
            voluntatis creatae est quod non potest communicari per eam natura; quia illud quod
            procedit per modum voluntatis, scilicet amor, non est hypostasis per se subsistens,
            sicut in divinis; et ideo ex perfectione divinae naturae est quod communicetur non
            tantum per actum naturae, qui est generatio, sed per actum voluntatis, qui est consensus
            amoris.</p>
          <p xml:id="ta-l1d13q1-d1e3600">Ad tertium dicendum, quod distinguuntur processiones in divinis et penes principium et
            penes finem. Ut enim superius dictum est, quamvis natura divina sit principium
            generationis in patre, non tamen absolute sub ratione naturae, sed sub ratione
            paternitatis. Et similiter a natura divina, inquantum est natura quae acquiritur in
            filio per generationem, non habet filius quod sit filius, sed ab eo quod natura in filio
            secundum rem est ipsa filiatio. Et ita patet quod ipsae relationes se habent aliquo modo
            ut principium et ut terminus ad ipsas processiones.</p>
          <p xml:id="ta-l1d13q1-d1e3604">Ad quartum dicendum, quod, cum secundum processiones distinguantur personae, quae
            realiter plures sunt, non potest dici quod processiones re non differunt sed ratione
            tantum. Nihil enim causat distinctionem majorem, formaliter loquendo, quam sit
            distinctio qua distinguuntur ipsa ad invicem. Sed sicut proprietates personales,
            secundum quod comparantur ad essentiam, sunt idem re, quia sunt divina essentia, a qua
            tantum ratione differunt; secundum autem quod ad aliquid dicuntur, sunt secundum rem
            plures; ita est etiam de processionibus: quia secundum quod comparantur ad naturam ut
            principium vel terminus, non distinguuntur nisi ratione, secundum quod dicitur in Deo
            voluntas et natura ratione differre; sed quia comparantur etiam ad proprietates
            relativas sicut ad principium vel terminum, ut dictum est, dist. 2, qu. 1, art. 5, ideo
            ex hoc etiam habent realem differentiam.</p>
          <p xml:id="ta-l1d13q1-d1e3607">Quod ergo objicitur, quod relationes consequuntur processiones, unde magis videtur quod
            processiones diversae causent diversitatem relationum, quam e converso; vel ad minus
            erit ibi circulatio: dicendum, quod relatio in divinis non tantum habet quod sit
            relatio, sed etiam quod sit personalis, idest constituens personam; et ex hoc habet
            quasi actum differentiae constitutivae et formae propriae ipsius personae, cujus est
            operatio generationis vel spirationis; et ideo non est inconveniens quod secundum
            relationis rationem relationes consequantur ipsas processiones, et recipiant
            differentiam ab eis; secundum autem quod sunt formae propriae ipsarum personarum,
            causent differentiam processionum.</p>
        </div>
        <div xml:id="ta-l1d13q1-Dd1e3611" type="articulus">
          <head xml:id="ta-l1d13q1-Hd1e3613">Articulus 3</head>

          <head xml:id="ta-l1d13q1-Hd1e3616" type="question-title">Utrum processio spiritus sancti debeat dici processio vel
            generatio</head>

          <p xml:id="ta-l1d13q1-d1e3619">Ad tertium sic proceditur. Videtur quod processio spiritus sancti non debet nominari
            processio, sed generatio. Si enim non sit generatio, tunc contra generationem dividitur.
            Sed nullum commune dividitur contra proprium. Cum igitur processio sit communis
            generationi et processioni spiritus sancti, videtur quod processio spiritus sancti non
            debeat nominari processio.</p>
          <p xml:id="ta-l1d13q1-d1e3622">Praeterea, sicut generatio filii dicit specialem modum originis, ita et processio
            spiritus sancti; alias non esset proprietas constitutiva personae, ut prius dictum est,
            art. antec. Sed processio non dicit aliquem specialem modum originis, ut dictum est,
            art. 1, istius dist. Ergo modus originis spiritus sancti non debet per processionem
            nominari.</p>
          <p xml:id="ta-l1d13q1-d1e3625">Praeterea, sicut filius accipit totam naturam et substantiam patris, ita et spiritus
            sanctus. Sed illa processio secundum quam aliquis accipit naturam ejus a quo procedit,
            dicitur generatio, etiam in inferioribus, ut patet inducendo in singulis. Ergo videtur
            quod processio spiritus sancti debet dici generatio.</p>
          <p xml:id="ta-l1d13q1-d1e3629">Praeterea, Damascenus, definiens generationem dicit sic: <quote xml:id="ta-l1d13q1-Qd1e3631" source="http://scta.info/resource/jddfo-l1c8">generatio est divinae
              naturae opus existens, ut versionem, qui generat, non suscipiat, et ut neque Deus
              prior neque posterior sit</quote>. Sed processio spiritus sancti est opus divinae
            naturae et cetera. Ergo videtur quod sit generatio. Quod autem sit opus divinae naturae
            et non voluntatis, probatur per Hilarium, qui dicit, quod omnibus creaturis substantiam
            voluntas attulit, sed filio natura dedit. Sed spiritus sanctus non est creatura; et ita
            non habet substantiam per voluntatem, sed per naturam patris.</p>
          <p xml:id="ta-l1d13q1-d1e3635">Contra, quidquid procedit per modum generationis, procedit ut genitum, praecipue in
            rebus viventibus. Sed spiritus sanctus non procedit ut genitus: alias essent duo filii
            in Trinitate, quod non potest esse. Ergo processio spiritus sancti non debet dici
            generatio.</p>
          <p xml:id="ta-l1d13q1-d1e3638">Respondeo dicendum, quod in divinis est accipere commune et proprium, quamvis non sit
            accipere universale, et particulare. Ad hoc enim quod sit universale et particulare,
            exigitur aliqua diversitas realis, ut supra dictum est, dist. 8, quaest. 4, art. 1,
            quidditatis communicabilis, et esse quod proprium est. Et talis diversitas non potest
            esse in divinis. Sed est ibi accipere commune et proprium dupliciter, scilicet secundum
            rem, et secundum rationem. Secundum rem, sicut dicimus essentiam esse communem tribus
            personis, et unamquamque personam distingui per id quod sibi est proprium. Secundum
            rationem autem, sicut quando intellectus noster in divinis accipit aliquid et quantum ad
            rationem communem vel indeterminatam, et quantum ad rationem determinatam et propriam:
            quia utrumque ad dignitatem pertinet, et ratio generis et ratio differentiae: sicut in
            divinis est ratio cognitionis, quae communis est, et ratio scientiae, quae propria est
            et determinata; nec tamen unum est genus alterius, secundum quod in Deo sunt. Ita dico,
            quod processio dicitur secundum rationem communem originis, generatio autem secundum
            determinatam originis rationem. Unde se habent sicut commune et proprium; non tamen
            sicut genus et species.</p>
          <p xml:id="ta-l1d13q1-d1e3641">Ad primum ergo dicendum, quod processio, secundum quod sumitur in communi ratione, non
            condividitur generationi; sed prout sumitur secundum determinatum modum processionis,
            qui spiritui sancto competit.</p>
          <p xml:id="ta-l1d13q1-d1e3644">Ad secundum dicendum, quod frequenter invenimus quod aliquod proprium denominatur
            nomine communi; sicut omne convertibile dicitur proprium, sive significet quid est res,
            sive non. Sed tamen hoc nomen sibi specialiter retinet illud convertibile quod
            substantiam non significat, quia non addit aliquid nobilitatis quo nominari possit. Non
            autem sic dicimus in proposito: non enim origo spiritus sancti nominatur communi nomine,
            quia nihil addit supra rationem, vel minus habet quam generatio filii, cum spiritus
            sanctus filio sit aequalis in dignitate. Sed hujusmodi assignantur tres rationes. Prima
            est, quia spiritus sanctus maxime accedit ad processionem: non enim tantum ipse procedit
            sicut et filius, sed a procedente procedit, quod filio non competit. Secunda est, quia
            cum processio dicatur dupliciter, scilicet secundum motum localem et secundum exitum
            causati a causa, uterque modus aliquo modo competit origini spiritus sancti. Inquantum
            enim procedit ut persona distincta, sic sua processio habet similitudinem ad exitum
            causati a causa. Inquantum autem procedit ut amor, qui tendit in alterum non sicut in
            recipiens, sed sicut in objectum, habet similitudinem cum processione locali, quae est
            ex aliquo in aliquid. Pater enim amat filium amore, qui est spiritus sanctus. Filio
            autem non competit processio nisi secundum unum modum, scilicet exitum a causa. Tertia
            ratio (et credo quod melior est) quia in rebus creatis invenimus aliquid in se
            subsistens, procedere per modum naturae, et hoc dicimus generari; unde secundum hoc
            potuimus processionem filii proprio nomine nominare, scilicet generationis nomine. Sed
            non invenimus aliquid in creaturis per se subsistens, procedere per modum amoris, sicut
            spiritus sanctus procedit: et ideo istam processionem non potuimus nominare nomine
            proprio, sed tantum communi.</p>
          <p xml:id="ta-l1d13q1-d1e3647">Ad tertium dicendum, quod processio amoris, inquantum hujusmodi, non habet quod per
            ipsam natura aliqua communicetur; sed hoc habet inquantum est in divinis, ubi non potest
            esse aliquid imperfectum. Et ideo spiritus sanctus secundum rationem processionis,
            communiter loquendo, non habet quod communicetur sibi natura; et ideo talis processio
            non potest dici generatio secundum suam propriam rationem. Ex ipsa enim ratione
            generationis est quod natura genito communicetur: quamvis enim diversitas rationis non
            sufficiat ad realem processionum differentiam, sufficit tamen ad differentem
            nominationem.</p>
          <p xml:id="ta-l1d13q1-d1e3651">Ad quartum dicendum, quod natura non est principium processionis spiritus sancti sub
            ratione naturae, sed sub ratione voluntatis, a qua procedit amor; et ideo sua processio
            non dicitur nativitas, cum nativitas a natura dicatur. Nec tamen ex hoc sequitur quod
            spiritus sanctus sit creatura. Voluntas enim comparatur ut principium ad ipsa
            principiata, et sic comparatur ad creaturas; vel ad ipsam rationem principiandi, et sic
            comparatur ad amorem, qui est spiritus sanctus, sicut intellectus ad artem, ut superius
            dictum est, dist. 10, quaest. 1, art. 3.</p>
        </div>
        <div xml:id="ta-l1d13q1-Dd1e3656" type="articulus">
          <head xml:id="ta-l1d13q1-Hd1e3658">Articulus 4</head>

          <head xml:id="ta-l1d13q1-Hd1e3661" type="question-title">Utrum spiritus sanctus debeat dici ingenitus</head>

          <p xml:id="ta-l1d13q1-d1e3664">Ad quartum sic proceditur. Videtur quod spiritus sanctus debet dici ingenitus. Et primo
            per auctoritatem Hieronymi in littera.</p>
          <p xml:id="ta-l1d13q1-d1e3667">Praeterea, terminus infinitus convertitur cum negatione, supposita existentia subjecti;
            sicut non homo, non est homo. Quidquid enim est et non est homo, est non homo. Sed
            ingenitus est terminus infinitus. Ergo cum spiritus sanctus sit, et non sit genitus,
            videtur quod sit ingenitus.</p>
          <p xml:id="ta-l1d13q1-d1e3670">Praeterea, ingenitum aut dicit relationem, aut absolutum. Sed non dicit relationem
            notionalem, quia tunc non posset dici essentia ingenita. Ergo videtur quod sit de
            absolutis; et ita videtur convenire spiritui sancto.</p>
          <p xml:id="ta-l1d13q1-d1e3674">Sed in contrarium est quod dicitur in littera, quod solus pater ingenitus est. Ergo non
            spiritus sanctus.</p>
          <p xml:id="ta-l1d13q1-d1e3677">Respondeo dicendum, quod in divinis, proprie loquendo, nihil potest dici privative:
            quia ad rationem privationis exigitur quod aliquid sit aptum natum habere quod non
            habet. Hoc autem Deo competere non potest. Unde oportet quod ingenitus sumatur negative
            et non privative. Sed negatio quaedam negat in genere determinato, et haec habet aliquid
            simile privationi, inquantum ponitur aliquod determinatum genus. Est etiam quaedam
            negatio extra genus; et haec est absoluta negatio, quia nullum genus determinat. Dico
            ergo, quod ingenitus si dicat negationem extra genus, tunc convenit omni ei quod est et
            quod non est ab alio per generationem, sive sit ab aliquo alio sive non, et sive sit
            creatum sive increatum; et secundum hoc possumus dicere patrem ingenitum, et spiritum
            sanctum, et essentiam divinam, et primas creaturas, quae non exierunt in esse per
            generationem. Si autem sit negatio in genere, hoc potest esse dupliciter, secundum quod
            in divinis accipitur: vel in genere divinae naturae; et sic adhuc convenit patri,
            spiritui sancto et essentiae; vel in genere principii in natura divina; et sic non
            convenit nisi patri, et tunc erit notio patris. Principium enim aliquod potest
            innotescere aut secundum quod aliquid est ab illo, et sic pater innotescit per
            generationem et spirationem activam: aut secundum quod non est ab alio, et sic est notio
            patris ingenitus.</p>
          <p xml:id="ta-l1d13q1-d1e3680">Ad primum ergo dicendum, quod Hieronymus accipit ingenitum, idest non genitum, secundum
            quod negatio est extra genus; vel in genere divinae naturae, et non in genere
            principii.</p>
          <p xml:id="ta-l1d13q1-d1e3683">Ad secundum dicendum, quod negatio termini infiniti non est negatio in aliquo genere
            determinato, sed tantum in genere entis; et ideo potest dici de omni ente cui non
            convenit affirmatio: sed negatio quae negat in aliquo genere determinato, non potest
            dici extra illud genus.</p>
          <p xml:id="ta-l1d13q1-d1e3686">Ad tertium dicendum, quod ingenitus, secundum quod convenit tantum patri, dicit
            notionem patris; et sic non convenit essentiae. Secundum autem quod convenit essentiae
            et spiritui sancto, non dicit aliquam notionem, nec etiam aliquid de absolutis, quia sic
            etiam conveniret filio; sed removet notionem quamdam, scilicet generationem
            passivam.</p>
        </div>
        <div xml:id="ta-l1d13q1-Dd1e3690">
          <head xml:id="ta-l1d13q1-Hd1e3692">Expositio textus</head>
          <p xml:id="ta-l1d13q1-d1e3695"><quote xml:id="ta-l1d13q1-Qd1e3696">Absit autem ut inter Deum patrem et Deum filium tale aliquid suspicemur</quote>.
            Sic enim processio spiritus sancti materialis videretur; quia pater se habet ad
            generationem ut principium activum, mater autem ut materiale, quia materiam ministrat.
              <quote xml:id="ta-l1d13q1-Qd1e3699">Nescio</quote>, scilicet per artem acquisitam: <quote xml:id="ta-l1d13q1-Qd1e3702">non valeo</quote>, per
            naturalem virtutem vel industriam: <quote xml:id="ta-l1d13q1-Qd1e3705">non sufficio</quote>, per defectum usus vel
            exercitii. <quote xml:id="ta-l1d13q1-Qd1e3708">Omne quod est, aut ingenitum est aut genitum aut factum</quote>.
            Sciendum est, quod istius divisionis membra variantur materiali multiplicatione et non
            formali; et ideo unum membrum bis repetitur, inquantum duobus convenit, scilicet patri
            et spiritui sancto.</p>
        </div>
      </div>
    </body>
  </text>
</TEI>