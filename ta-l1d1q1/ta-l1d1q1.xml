<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 1, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 1, Quaestio 1</title>
          <date when="2016-01-31">January 31, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-01-31">January 31, 2016</date>  
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>


      <div xml:id="starts-on">
      </div>
    </front>
    <body>
      <div xml:id="ta-l1d1q1">
        <head xml:id="ta-l1d1q1-Hd1e3490">Quaestio 1</head>
        <div xml:id="ta-l1d1q1-Dd1e3493">
        <head xml:id="ta-l1d1q1-Hd1e3495">Prooemium</head>
        <p xml:id="ta-l1d1q1-d1e3498">Finito prooemio, hoc est initium praesentis operis in quo Magister divinorum nobis doctrinam tradere intendit quantum ad inquisitionem veritatis et destructionem erroris: unde et argumentativo modo procedit in toto opere: et praecipue argumentis ex auctoritatibus sumptis. Dividitur autem in duas partes: in quarum prima inquirit ea de quibus agendum est, et ordinem agendi; in secunda prosequitur suam intentionem: et in duas partes dividitur. Secunda ibi: 
          <quote xml:id="ta-l1d1q1-Qd1e3500">hic considerandum est utrum virtutibus sit utendum, an fruendum</quote>. 
          Ea autem de quibus in hac doctrina considerandum est, cadunt in considerationem hujus doctrinae, secundum quod ad aliquid unum referuntur, scilicet Deum, a quo et ad quem sunt. Et ideo ea de quibus agendum est dividit per absolutum et relatum: unde dividitur in partes duas. In prima ponit divisionem eorum de quibus agendum est per absolutum et relatum secundum cognitionem, in secunda secundum desiderium, ibi: 
          <quote xml:id="ta-l1d1q1-Qd1e3503">id ergo in rebus considerandum</quote>. Circa primum duo facit. Primo ponit divisionem eorum de quibus agendum est, in res et signa, quae ad cognitionem rerum ducunt; secundo concludit ordinem agendi, ibi: 
          <quote xml:id="ta-l1d1q1-Qd1e3506">cumque his intenderit theologorum speculatio studiosa atque modesta, divinam Scripturam formam praescriptam in doctrina tenere advertet</quote>. In primo tria facit. Primo ponit divisionem; secundo probat per auctoritatem, ibi: 
          <quote xml:id="ta-l1d1q1-Qd1e3509">ut enim egregius doctor <name>Augustinus</name> ait</quote>; tertio ponit membrorum divisionis expositionem, ibi: 
          <quote xml:id="ta-l1d1q1-Qd1e3515">proprie autem hic res appellantur quae non ad significandum aliquid adhibentur</quote>: ubi primo exponit quid sit res; secundo quid sit signum, ibi: <quote xml:id="ta-l1d1q1-Qd1e3519">signa vero quorum usus est in significando</quote>; tertio utriusque comparationem, ibi: 
          <quote xml:id="ta-l1d1q1-Qd1e3522">omne igitur signum etiam res aliqua est. Id ergo in rebus considerandum est</quote>. Hic, dimissis signis, subdividit res per absolutum et relatum ex parte desiderii, scilicet per fruibile, quod propter se desideratur, et utibile, cujus desiderium ad aliud refertur: et dividitur in partes duas. Primo ponit divisionem; secundo epilogat et concludit intentionem et ordinem, ibi: 
          <quote xml:id="ta-l1d1q1-Qd1e3525">omnium igitur quae dicta sunt, ex quo de rebus specialiter tractavimus, haec summa est</quote>. Prima in tres. Primo ponit divisionem; secundo partium manifestationem, ibi: 
          <quote xml:id="ta-l1d1q1-Qd1e3528">illa quibus fruendum est, nos beatos faciunt</quote>; tertio movet dubitationes, ibi: 
          <quote xml:id="ta-l1d1q1-Qd1e3531">cum autem homines, qui fruuntur et utuntur aliis rebus, res aliquae sint, quaeritur utrum se frui debeant, an uti, an utrumque</quote>. In secunda duo facit. Primo manifestat divisionem; secundo ponit quamdam contrarietatem, et solvit, ibi: 
          <quote xml:id="ta-l1d1q1-Qd1e3534">notandum vero, quod idem Augustinus (...) sic dicit</quote>. Circa primum duo facit. Primo manifestat partes divisionis per definitiones; secundo quantum ad supposita, ibi: <quote xml:id="ta-l1d1q1-Qd1e3538">res igitur quibus fruendum est, sunt pater, et filius, et spiritus sanctus</quote>. Circa primum quatuor facit. Primo definit fruibilia per effectum; secundo utibilia, ibi: 
          <quote xml:id="ta-l1d1q1-Qd1e3541">istis quibus utendum est, tendentes ad beatitudinem adjuvamur</quote>; tertio definit utentia, et fruentia ibi: <quote xml:id="ta-l1d1q1-Qd1e3544">res vero quae fruuntur et utuntur, nos sumus</quote>; quarto definit uti et frui ad probationem totius: 
          <quote xml:id="ta-l1d1q1-Qd1e3547">frui autem est amore alicui rei inhaerere propter seipsam</quote>. Et eodem ordine procedit manifestando secundum supposita. <quote xml:id="ta-l1d1q1-Qd1e3550">Notandum vero, quod idem Augustinus (...) aliter quam supra accipiens frui et uti, sic dicit</quote>. Hic ponit contrarietatem ad haec tria. Primo ponit diversam assignationem uti et frui; secundo concludit contrarietatem ad praedicta, ibi: 
          <quote xml:id="ta-l1d1q1-Qd1e3553">et attende, quod videtur Augustinus dicere illos frui tantum qui in re gaudent</quote>; tertio ponit solutionem, ibi: 
          <quote xml:id="ta-l1d1q1-Qd1e3557">haec ergo quae sibi contradicere videntur, sic determinamus</quote>. Et primo solvit per divisionem; secundo per interemptionem, ibi: 
          <quote xml:id="ta-l1d1q1-Qd1e3560">potest etiam dici, quod qui fruitur etiam in hac vita non tantum habet gaudium spei, sed etiam rei. Cum autem homines, qui fruuntur et utuntur aliis rebus, res aliquae sint, quaeritur, utrum se frui debeant, an uti, an utrumque</quote>. Hic movet dubitationes de habitudine eorum quae pertinent ad invicem: et primo quaerit de utentibus et fruentibus, an sint utibilia vel fruibilia; secundo de fruibilibus, scilicet de Deo, utrum sit utens nobis vel fruens, ibi: 
          <quote xml:id="ta-l1d1q1-Qd1e3563">sed cum Deus diligat nos (...) quaerit Augustinus quomodo diligat, an ut utens, an ut fruens</quote>; tertio de quibusdam utibilibus, utrum sint fruibilia, ibi: 
          <quote xml:id="ta-l1d1q1-Qd1e3566">hic considerandum est, utrum virtutibus sit utendum, an fruendum</quote>. Quaelibet harum partium dividitur in quaestionem et solutionem. Hic quaeruntur tria: primo, de uti et frui. Secundo, de utibilibus et fruibilibus. Tertio, de utentibus et fruentibus. Circa primum quaeruntur duo: 1 quid sit frui secundum rem; 2 quid sit uti secundum rem.</p>
        </div>
          <div xml:id="ta-l1d1q1-Dd1e3570">
          <head xml:id="ta-l1d1q1-Hd1e3572">Articulus 1</head>
          <head xml:id="ta-l1d1q1-Hd1e3575" type="question-title">Utrum frui sit actus intellectus</head>
            
              <p xml:id="ta-l1d1q1-d1e3578">Circa primum sic proceditur. Videtur quod frui sit actus intellectus. Nobilissimus enim actus est nobilissimae potentiae. Altissima autem potentia in homine est intellectus. Ergo, cum frui sit perfectissimus actus hominis, quia ponit hominem in suo fine ultimo, videtur quod sit actus intellectus.</p>
              <p xml:id="ta-l1d1q1-d1e3581">Praeterea, sicut dicit Augustinus, visio est tota merces. Sed merces totius meriti consistit in fruitione divinitatis. Ergo fruitio est essentialiter visio. Sed visio est actus intellectus: ergo et fruitio.</p>
              <p xml:id="ta-l1d1q1-d1e3584">Sed videtur quod sit actus voluntatis. Actus enim determinatur ex objecto. Sed objectum fruitionis est fruibile, quod est finis ultimus. Finis autem, cum rationem boni habeat, est objectum voluntatis. Ergo et frui est actus voluntatis.</p>
              <p xml:id="ta-l1d1q1-d1e3588">Praeterea, Augustinus, definit fruitionem per voluntatem dicens: 
                <quote xml:id="ta-l1d1q1-Qd1e3590">fruimur cognitis, in quibus ipsis propter se voluntas delectata conquiescit</quote>. Ergo magis videtur esse actus voluntatis quam intellectus.</p>
              <p xml:id="ta-l1d1q1-d1e3594">Item, videtur quod sit actus omnium potentiarum. Praemium enim respondet merito. Sed homo meretur per omnes potentias. Ergo et secundum omnes praemiabitur. Sed praemium est ipsa fruitio: ergo fruitio est omnium potentiarum.</p>
              <p xml:id="ta-l1d1q1-d1e3597">Praeterea, Augustinus dicit, quod homo inveniet pascua interius in divinitate salvatoris, et exterius in humanitate. Ergo videtur quod tam vires exteriores quam interiores fruentur.</p>
              <p xml:id="ta-l1d1q1-d1e3600">Sed videtur quod nullius potentiae sit. Omnis enim actus denominatur a potentia cujus est, sicut intelligere ab intellectu. Sed frui non denominatur ab aliqua potentia. Ergo et cetera.</p>
              <p xml:id="ta-l1d1q1-d1e3603">Unde ulterius quaeritur, cujus habitus actus sit: et videtur quod tantum caritatis. Sicut enim dicitur 1 Corinth. 13, caritas virtus perfecta est. Sed, secundum philosophum, felicitas est operatio virtutis perfectae. Ergo fruitio, in qua est tota nostra felicitas, est actus caritatis.</p>
              <p xml:id="ta-l1d1q1-d1e3606">Hoc idem videtur ex definitione <name ref="#Augustine">Augustini</name> inducta in littera: 
                <quote xml:id="ta-l1d1q1-Qd1e3611">frui est amore inhaerere alicui rei propter seipsam</quote>.</p>
              <p xml:id="ta-l1d1q1-d1e3616">Sed videtur quod non tantum caritatis. Ad fruitionem enim tria concurrunt, perfecta visio, plena comprehensio, et inhaesio amoris consummati. Ergo videtur quod sit actus etiam succedentium fidei, et spei.</p>
              <p xml:id="ta-l1d1q1-d1e3619">Praeterea, secundum fruitionem conjungimur Deo. Sed omnis virtus conjungit nos Deo, cum virtus sit dispositio perfecti ad optimum, ut dicitur in 7 Physic. Ergo fruitio est actus secundum omnem virtutem.</p>
              <p xml:id="ta-l1d1q1-d1e3622">Respondeo dicendum, quod fruitio consistit in optima operatione hominis, cum fruitio sit ultima felicitas hominis. Felicitas autem non est in habitu, sed in operatione, secundum philosophum. Optima autem operatio hominis est operatio altissimae potentiae, scilicet intellectus, ad nobilissimum objectum, quod est Deus: unde ipsa visio divinitatis ponitur tota substantia nostrae beatitudinis, <ref xml:id="ta-l1d1q1-Rd1e3624"><title ref="#io">Joan.</title> 17, 3:</ref> 
                <quote xml:id="ta-l1d1q1-Qd1e3629" source="http://scta.info/resource/io17_3">haec est vita aeterna, ut cognoscant te solum Deum verum</quote>. 
                Ex visione autem ipsum visum, cum non videatur per similitudinem, sed per essentiam, efficitur quodammodo intra videntem, et ista est comprehensio quae succedit spei, consequens visionem quae succedit fidei, sicut spes quodammodo generatur ex fide. Ex hoc autem quod ipsum visum receptum est intra videntem, unit sibi ipsum videntem, ut fiat quasi quaedam mutua penetratio per amorem. Sic dicitur <ref xml:id="ta-l1d1q1-Rd1e3632"><title ana="#Iio">1 Joan.</title> 4, 16:</ref> 
                <quote xml:id="ta-l1d1q1-Qd1e3637">qui manet in caritate, in Deo manet et Deus in eo</quote>. Ad unionem autem maxime convenientis sequitur delectatio summa; et in hoc perficitur nostra felicitas, quam fruitio nominat ex parte sui complementi, magis quam ex parte principii, cum in se includat quamdam delectationem. Et ideo dicimus quod est actus voluntatis, et secundum habitum caritatis, quamvis secundum ordinem ad potentias et habitus praecedentes.</p>
              <p xml:id="ta-l1d1q1-d1e3641">Ad primum ergo dicendum, quod appetitus semper sequitur cognitionem. Unde, sicut inferior pars habet sensum et appetitum, qui dividitur in irascibilem et concupiscibilem, ita suprema pars habet intellectum et voluntatem, quorum intellectus est altior secundum originem, et voluntas secundum perfectionem. Et similis ordo est in habitibus, et etiam in actibus, scilicet visionis et amoris. Fruitio autem nominat altissimam operationem quantum ad sui perfectionem.</p>
              <p xml:id="ta-l1d1q1-d1e3644">Et similiter etiam patet solutio ad secundum: quia visio non habet perfectam rationem felicitatis, nisi secundum quod est operatio perfecta per ea quae sequuntur. Perficit enim delectatio operationem, sicut pulchritudo juventutem, ut dicitur <ref xml:id="ta-l1d1q1-Rd1e3646">10 <title ref="#Ethics">Ethic.</title></ref></p>
              <p xml:id="ta-l1d1q1-d1e3651">Alia duo concedimus.</p>
              <p xml:id="ta-l1d1q1-d1e3655">Ad aliud dicendum, quod inferiorum potentiarum non potest esse fruitio proprie dicta: non enim habent operationem circa finem ultimum, quem non apprehendunt, cum sint virtutes materiales; sed sicut nunc intellectus perficitur accipiendo ab inferioribus potentiis, ita erit in patria e converso, quod perfectio et gaudium superioris partis redundabit in inferiores potentias. Unde 
                <name ref="#Augustine">Augustinus:</name> 
                <quote xml:id="ta-l1d1q1-Qd1e3660">sensus vertetur in rationem</quote>, inquantum scilicet sua remuneratio et gaudium a ratione emanabit.</p>
              <p xml:id="ta-l1d1q1-d1e3664">Ad aliud dicendum, quod humanitas Christi non est ultimus finis: unde in visione ejus non erit proprie fruitio, sed erit quoddam accidentale gaudium, et non substantialis beatitudo.</p>
              <p xml:id="ta-l1d1q1-d1e3667">Ad aliud dicendum, quod quando aliquis actus est absolute alicujus potentiae, denominatur ab illa, sicut intelligere ab intellectu; sed quando est actus unius potentiae secundum ordinem ad alteram, a nulla denominatur; sicut scire est actus rationis secundum ordinem ad intellectum inquantum principia deducit in conclusiones; similiter frui est actus voluntatis consequens actum intellectus, scilicet apertam Dei visionem.</p>
              <p xml:id="ta-l1d1q1-d1e3670">Alia duo concedimus.</p>
              <p xml:id="ta-l1d1q1-d1e3673">Ad alia patet solutio per ea quae dicta sunt: quia, quamvis tria concurrant ad fruitionem, tamen in amore perficitur, ut prius, in corp. art., dictum est.</p>
              <p xml:id="ta-l1d1q1-d1e3676">Ad ultimum dicendum, quod aliae virtutes conjungunt Deo per modum meriti et dispositionis, sed sola caritas per modum perfectae unionis.</p>
          </div>
          <div xml:id="ta-l1d1q1-Dd1e3680" type="articulus">
            <head xml:id="ta-l1d1q1-Hd1e3682">Articulus 2</head>
            <head xml:id="ta-l1d1q1-Hd1e3685" type="question-title">Utrum uti sit actus rationis</head>
              <p xml:id="ta-l1d1q1-d1e3688">Circa secundum sic proceditur. Videtur quod uti sit actus rationis. Ordinare enim unum ad alterum est potentiae conferentis, cujusmodi est ratio. Sed uti dicit ordinem ad finem. Ergo est actus rationis.</p>
              <p xml:id="ta-l1d1q1-d1e3691">Praeterea, ut dicit philosophus, ordinatio eorum quae sunt ad finem et inventio finis pertinent ad prudentiam. Prudentia autem est habitus rationis. Ergo et uti, quod dicit talem ordinationem, est actus rationis.</p>
              <p xml:id="ta-l1d1q1-d1e3694">Sed videtur quod sit actus voluntatis, quia voluntas ponitur in definitione ejus: uti enim est assumere aliquid in facultatem voluntatis.</p>
              <p xml:id="ta-l1d1q1-d1e3698">Praeterea, illud ordinatur ad finem quod finem consequitur. Sed frui, quod dicit consecutionem finis, est actus voluntatis, ut dictum est, in articulo antecedente. Ergo et uti.</p>
              <p xml:id="ta-l1d1q1-d1e3701">Respondeo dicendum, quod uti dicitur multipliciter. Aliquando enim nominat quamlibet operationem, secundum quod dicimus usum alicujus rei esse bonum vel malum; et secundum hoc videtur definiri ab <name ref="#Augustine">Augustino</name>: 
                <quote xml:id="ta-l1d1q1-Qd1e3706">uti est assumere aliquid in facultatem voluntatis</quote>; idest, ut operemur de eo quo utimur ad nutum voluntatis. Aliquando dicit frequentiam operationis, secundum quod usus est idem quod consuetudo: et sic definit <name ref="#Victorinus">Victorinus</name>: 
                <quote xml:id="ta-l1d1q1-Qd1e3712">usus est actus frequenter de potentia elicitus</quote>. Sed utroque modorum istorum est actus cujuslibet potentiae. Dicitur etiam aliquando uti eorum quae ad finem ordinantur aliquem; et sic uti sumitur hic quantum ad primam definitionem quae ponitur. Illud autem quod est ad finem, inducitur ad finem suum tribus operationibus. Prima est operatio rationis praestituentis finem et ordinantis et dirigentis in ipsum. Secunda est operatio voluntatis imperantis. Tertia est operatio virtutis motivae exequentis. Uti autem nominat executionem ejus quod ad finem ordinatum est, non secundum actum proprium alicujus motivarum virium, sed communiter praesupposita ordinatione in finem. Unde est actus voluntatis, quae est universalis motor virium secundum ordinem ad rationem.</p>
              <p xml:id="ta-l1d1q1-d1e3716">Ad primum ergo dicendum, quod uti praesupponit ordinem; sed ejus substantia magis est in executione voluntatis.</p>
              <p xml:id="ta-l1d1q1-d1e3719">Ad secundum dicendum, quod prudentia est perfectio rationis practicae, secundum quod est recta. Rectitudo autem ejus et veritas est, ut dicitur 6 Ethic., secundum convenientiam cum appetitu recto. Unde prudentia non tantum perficit ad actum qui est ipsius rationis, sed etiam ad actum voluntatis, qui regulatus est ratione; sicut eligere, etsi sit actus voluntatis vel liberi arbitrii, est tamen prudentiae.</p>
          </div>
      </div>
    </body>
  </text>
</TEI>