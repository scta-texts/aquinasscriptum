<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 22, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 22, Quaestio 2</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="391b"/>
      </div>
    </front>
    <body>
      <div xml:id="ta-l4d22q2">
        <head xml:id="ta-l4d22q2-Hd1e97">Quaestio 2</head>
        <div xml:id="ta-l4d22q2-Dd1e100">
          <head xml:id="ta-l4d22q2-Hd1e102">Prooemium</head>
          <p xml:id="ta-l4d22q2-d1e105">Deinde quaeritur de eo quod est res et sacramentum in poenitentia; et circa hoc
            quaeruntur tria: 1 quid sit ibi res, et quid sacramentum; 2 de unitate hujus sacramenti;
            3 de institutione ipsius.</p>

        </div>
        <div xml:id="ta-l4d22q2-Dd1e109" type="articulus">
          <head xml:id="ta-l4d22q2-Hd1e111">Articulus 1</head>

          <head xml:id="ta-l4d22q2-Hd1e114" type="question-title">Utrum exterior poenitentiae sit sacramentale signum</head>

          <div xml:id="ta-l4d22q2-Dd1e117">
            <head xml:id="ta-l4d22q2-Hd1e119">Quaestiuncula 1</head>
            <p xml:id="ta-l4d22q2-d1e122">Ad primum sic proceditur. Videtur quod exterior poenitentia non sit sacramentale
              signum. Signum enim sacramentale, secundum Hugonem, est materiale elementum. Sed
              poenitentia exterior non est elementum, sed actus. Ergo non est sacramentale
              signum.</p>
            <p xml:id="ta-l4d22q2-d1e125">Praeterea, signa sacramentalia novae legis aliquo modo sunt causa gratiae. Si ergo
              exterior poenitentia est signum sacramentale, erit ergo causa, et sic gratia erit ex
              actibus nostris; quod est haeresis Pelagiana.</p>
            <p xml:id="ta-l4d22q2-d1e128">Praeterea, omne sacramentale signum est verbo vitae sanctificatum. Sed exteriori
              poenitentiae non adhibetur aliqua forma verborum ad sanctificationem ejus. Ergo non
              est sacramentale signum.</p>
            <p xml:id="ta-l4d22q2-d1e131">Sed contra, in quolibet sacramento oportet esse aliquod signum. Sed signum est
              aliquid sensibus apparens. Cum ergo in poenitentiae sacramento nihil appareat extra
              nisi exterior poenitentia, videtur quod ipsa sit sacramentale signum.</p>

          </div>
          <div xml:id="ta-l4d22q2-Dd1e135">
            <head xml:id="ta-l4d22q2-Hd1e137">Quaestiuncula 2</head>
            <p xml:id="ta-l4d22q2-d1e140">Ulterius. Videtur quod interior poenitentia non sit res hujus sacramenti. Quia res
              sacramenti nunquam est causa sacramentalis signi, sed e converso quandoque. Sed
              poenitentia interior est causa exterioris. Ergo non est res ejus.</p>
            <p xml:id="ta-l4d22q2-d1e143">Praeterea, exterior poenitentia significat interiorem naturaliter. Sed res sacramenti
              signatur per sacramentum ex institutione, ut ex definitione Hugonis, loc. cit., patet.
              Ergo poenitentia interior non est res exterioris.</p>
            <p xml:id="ta-l4d22q2-d1e146">Praeterea, poenitentia interior videtur esse idem quod contritio. Sed contritio non
              est res hujus sacramenti, cum sit pars hujus sacramenti. Ergo interior poenitentia non
              est res hujus sacramenti.</p>
            <p xml:id="ta-l4d22q2-d1e149">Sed contra, Baptismus interior est res exterioris. Ergo eadem ratione et poenitentia
              interior exterioris.</p>
            <p xml:id="ta-l4d22q2-d1e153">Praeterea, illud quod immediate causat effectum sacramenti, est res exterioris
              sacramenti, sicut patet de charactere. Sed poenitentia interior est quae immediate
              causat remissionem peccatorum, quae est ultima res hujus sacramenti. Ergo et
              cetera.</p>

          </div>
          <div xml:id="ta-l4d22q2-Dd1e157">
            <head xml:id="ta-l4d22q2-Hd1e159">Quaestiuncula 3</head>
            <p xml:id="ta-l4d22q2-d1e162">Ulterius. Videtur quod remissio peccatorum non sit res hujus sacramenti. Quia ad idem
              se extendit efficacia sacramenti, et ministerium dispensatoris ipsius. Sed ministerium
              sacerdotis non se extendit ad remissionem culpae, ut supra, dist. 18, Magister dixit.
              Ergo remissio culpae non est res hujus sacramenti.</p>
            <p xml:id="ta-l4d22q2-d1e165">Praeterea, in quolibet sacramento signa exteriora habent aliquam similitudinem cum re
              sacramenti. Sed confessio, satisfactio et contritio non videntur habere aliquam
              similitudinem cum remissione peccatorum. Ergo non est res in hoc sacramento.</p>
            <p xml:id="ta-l4d22q2-d1e168">Praeterea, in Baptismo res sacramenti non semper praecedit sacramentum, etsi
              aliquando praecedat. Sed remissio peccatorum semper praecedit sacramentum
              poenitentiae, ad minus quantum ad aliquas sui partes; quia satisfactio non potest esse
              nisi existentis in gratia, cum jam peccata remissa sunt; a mortuo etiam perit
              confessio, ut dicitur Eccli. 17. Ergo remissio peccatorum non est res ultima istius
              sacramenti.</p>
            <p xml:id="ta-l4d22q2-d1e171">Sed contra, poenitentia dicitur secunda tabula post naufragium, sicut Baptismus
              prima. Sed Baptismi res ultima est remissio peccatorum. Ergo et poenitentiae.</p>
            <p xml:id="ta-l4d22q2-d1e175">Praeterea, curatio morbi illius est res in sacramento ad quod curandum institutum
              est. Sed poenitentia est instituta ad curandum morbum actualis peccati. Ergo remissio
              ejus est res hujus sacramenti.</p>
          </div>
          <div xml:id="ta-l4d22q2-Dd1e180">
            <head xml:id="ta-l4d22q2-Hd1e182">Quaestiuncula 1</head>
            <p xml:id="ta-l4d22q2-d1e185">Respondeo dicendum ad primam quaestionem, quod in quolibet sacramento fit quaedam
              promotio vel motus suscipientis ad aliquam sanctitatem. In motibus autem corporalibus
              quandoque illud quod movetur non cooperatur ad motum nisi recipiendo impressionem
              agentis tantum, sicut contingit in generatione, qua aliquid acquirit primam
              perfectionem sui esse, quae est etiam primum principium activum in ipso; et similiter
              etiam quando acquirit aliam perfectionem superadditam quae limites suae formae
              excedit; sicut cum paries depingitur, vel cum aer illuminatur. Quandoque autem
              perfectio prius suscepta est perficiens principium illius motus; et tunc operatur
              motum illum, sicut patet in motu naturali locali, et in sanatione quae fit virtute
              naturae tantum. Quandoque autem perfectio habita non sufficit ad operandum effectum,
              sed cooperatur agenti exteriori, sicut patet cum ars naturam adjuvat. Et secundum hos
              tres modos etiam est motus ad sanctitatem. Unde in Baptismo, qui est spiritualis vitae
              regeneratio, tota sanctificatio ex exteriori est; nec suscipiens sacramentum se habet
              active ad illam sanctificationem, sed ut recipiens tantum; unde signum sacramentale
              ibi est materia exterius apposita, non autem aliquis actus ex parte baptizati. Et
              similiter est in confirmatione, Eucharistia, et extrema unctione, et ordine, quae
              ordinantur ad aliquam sanctitatem superadditam primae sanctitati in Baptismo
              susceptae; unde etiam conservata gratia baptismali illa locum haberent. Sed in
              promotione ad sanctitatem per viam merendi sufficit principium quod intus habetur,
              scilicet gratia; et ideo sine aliquo exteriori adjuncto ad hanc promotionem habens
              gratiam per actus suos pertingit, quia in eo spiritualis vita est integra. Sed in eo
              qui post Baptismum mortaliter peccat, spiritualis vitae firmitas tollitur, quia gratia
              et caritas tolluntur; sed tamen adhuc spiritualis vita manet in radice sui, scilicet
              in fidei sacramento; sicut in eo qui infirmatur perniciose, adhuc manet radix vitae in
              corde; et ideo ad reparationem pristinae integritatis in Baptismo susceptae homo
              cooperari potest per id quod adhuc retinet. Nec tamen sufficit, nisi exterius
              adjuvetur; propterea quod vita spiritualis non est integra; et ideo in sacramento
              poenitentiae, quod ad praedictam reparationem ordinatur, sacramentale signum non est
              aliqua materia exterius apposita, sed exteriores actus quibus homo ad salutem suam
              cooperatur; et complementum reparationis ab extrinseco significatur per absolutionem
              sacerdotis, sicut materia in aliis sacramentis per ministri sanctificationem
              efficaciam sacramentalem recipit; et ideo exterior poenitentia est sacramentale signum
              in sacramento poenitentiae.</p>
            <p xml:id="ta-l4d22q2-d1e188">Ad primum ergo dicendum, quod elementum large sumitur pro quolibet sensibili:
              exterior autem poenitentia consistit in actibus qui sentiri possunt.</p>
            <p xml:id="ta-l4d22q2-d1e191">Ad secundum dicendum, quod materia quae est in aliis sacramentis signum sacramentale,
              inquantum ab exteriori datur, repraesentat exterius agens in sanctificatione; et ideo
              aliquo modo competit ut gratiam causet, sicut in 1 distinct. dictum est. Sed
              poenitentia exterior, quae est signum sacramentale in hoc sacramento, repraesentat
              cooperationem recipientis, et non influentiam quae est ex parte agentis extrinseci; et
              ideo non competit ei quod gratiam aliquo modo causet.</p>
            <p xml:id="ta-l4d22q2-d1e194">Ad tertium dicendum, quod sacramentalibus signis in aliis sacramentis adhibetur forma
              verborum ad eorum sanctificationem, quia gratiam continent et causant; sed exterior
              poenitentia est signum gratiam causans; et ideo non oportet quod sanctificetur per
              aliquam formam verborum; sed verba quae a sacerdote absolvente proferuntur, immediate
              feruntur ad eum qui se subjicit sacramento; unde ipse sanctificatur virtute
              absolutionis, et gratiam suscipit: non autem sanctificatur ejus confessio, ut ex ea
              gratiam accipiat, sicut erat in Baptismo de sanctificatione aquae.</p>

          </div>
          <div xml:id="ta-l4d22q2-Dd1e198">
            <head xml:id="ta-l4d22q2-Hd1e200">Quaestiuncula 2</head>
            <p xml:id="ta-l4d22q2-d1e203">Ad secundam quaestionem dicendum, quod res sacramenti cujuslibet suo sacramento,
              cujus dicitur res, proportionatur. Exterior autem poenitentia, quae est sacramentum
              tantum in poenitentia, est sacramentum ut signum tantum ex parte actus poenitentis,
              sed ut signum et causa simul, si conjungatur actus poenitentis cum actu ministri; et
              ideo interior poenitentia est res exterioris poenitentiae, sed ut significata tantum
              per actus poenitentis; ut significata autem et causata per actus eosdem, adjuncta
              absolutione ministri, per quam aliquo modo homo ad gratiam disponitur; sicut etiam in
              sacramento Eucharistiae corpus Christi verum est res significata tantum per species
              panis et vini, sed causata per verba ministri; et illa duo simul conjuncta sunt signum
              et causa.</p>
            <p xml:id="ta-l4d22q2-d1e206">Ad primum ergo dicendum, quod poenitentia interior potest considerari dupliciter. Uno
              modo prout est quidam actus virtutis; et sic interior poenitentia est omnino causa
              exterioris; sicut etiam in aliis virtutibus actus interiores sunt causae exteriorum.
              Alio modo prout est actus operans ad sanationem peccati; et sic pertinet ad
              poenitentiae sacramentum; et ita interior poenitentia non est causa exterioris, sed
              effectus vel signatum ipsius: non enim habet efficaciam operandi contra morbum
              peccati, nisi ex suppositione propositi exterioris poenitentiae et absolutionis
              desiderio; quamvis poenitentia interior contra morbum peccati operans praecedat
              tempore exteriorem poenitentiam, sicut justificatio a peccato interdum praecedit
              sacramentum Baptismi propter ipsius propositum.</p>
            <p xml:id="ta-l4d22q2-d1e209">Ad secundum dicendum, quod quamvis poenitentia interior, ut est actus quidam
              virtutis, naturaliter significetur per exteriorem, tamen inquantum est sanativus
              morbi, sic ex institutione habet per haec signa causari et significari.</p>
            <p xml:id="ta-l4d22q2-d1e212">Ad tertium dicendum, quod tres partes poenitentiae sunt et in poenitentia exteriori,
              et in interiori: quia confessio et satisfactio, quae videntur tantum ad exteriorem
              poenitentiam pertinere, inveniuntur in interiori poenitentia quantum ad propositum et
              praemeditationem eorum; et etiam contritio, quae videtur tantum interioris
              poenitentiae esse, invenitur in poenitentia exteriori secundum quaedam signa, quibus
              sensibiliter manifestatur, vel aliis, vel saltem ipsi poenitenti, qui dolorem
              sensibilem percipit in seipso.</p>

          </div>
          <div xml:id="ta-l4d22q2-Dd1e216">
            <head xml:id="ta-l4d22q2-Hd1e218">Quaestiuncula 3</head>
            <p xml:id="ta-l4d22q2-d1e221">Ad tertiam quaestionem dicendum, quod res sacramenti alicujus ultima est non tantum
              quam efficit actualiter dispensatum, sed etiam quam efficit in proposito existens,
              sicut patet de Baptismo in adultis; et ideo cum poenitentia in proposito existens
              sacramentum, efficiat remissionem peccatorum non solum quo ad poenam, sed etiam quo ad
              culpam; remissio peccatorum utroque modo est res ipsius poenitentiae sacramenti: quae
              aliquando tempore praecedit sacramentum exterius, aliquando autem in ipso sacramento
              efficitur: quia quando aliquis accedit ad confessionem attritus, non plene contritus,
              si obicem non ponat, in ipsa confessione et absolutione, sibi gratia et remissio
              peccatorum datur. Unde dicit Glossa super illud Psal. 95: <quote xml:id="ta-l4d22q2-Qd1e223">confessio et
                pulchritudo in conspectu ejus: si amas pulchritudinem, confitere, ut sis
                pulcher</quote>, idest rectus.</p>
            <p xml:id="ta-l4d22q2-d1e227">Ad primum ergo dicendum, quod etiam potestas clavium aliquo modo se extendit ad
              remissionem culpae, secundum quod est in proposito, ut supra, dist. 17, quaest. 3,
              art. 5, quaestiunc. 1, in corp., dictum est.</p>
            <p xml:id="ta-l4d22q2-d1e230">Ad secundum dicendum, quod remissio peccatorum habet aliquam similitudinem cum his
              quae in poenitentia aguntur: quia gratiae infusio, quae remissionem peccati causat,
              significatur per absolutionem sacerdotis; praeparatio ad gratiam quantum ad motum
              liberi arbitrii in peccatum, per contritionem; quantum vero ad motum liberi arbitrii
              in Deum, per confessionem, per quam Deo se committit sanandum; sed curatio reliquiarum
              peccati per satisfactionem et significatur et efficitur.</p>
            <p xml:id="ta-l4d22q2-d1e233">Ad tertium dicendum, quod aliquando remissio peccatorum in ipsa confessione et
              absolutione fit, ut dictum est, et tunc non praecedit res sacramentum.</p>
          </div>
        </div>
        <div xml:id="ta-l4d22q2-Dd1e238" type="articulus">
          <head xml:id="ta-l4d22q2-Hd1e240">Articulus 2</head>

          <head xml:id="ta-l4d22q2-Hd1e243" type="question-title">Utrum poenitentia sit unum sacramentum</head>

          <div xml:id="ta-l4d22q2-Dd1e246">
            <head xml:id="ta-l4d22q2-Hd1e248">Quaestiuncula 1</head>
            <p xml:id="ta-l4d22q2-d1e251">Ad secundum sic proceditur. Videtur quod poenitentia non sit unum sacramentum.
              Sacramentum enim est in genere signi. Sed sunt plura signa in poenitentia, scilicet
              confessio et satisfactio. Ergo plura sacramenta.</p>
            <p xml:id="ta-l4d22q2-d1e254">Praeterea, diversorum agentium diversi sunt actus. Sed ad confessionem concurrit
              actus poenitentis, qui conteritur et confitetur et satisfacit, et actus sacerdotis qui
              absolvit. Cum ergo poenitentia in actu consistat, videtur quod non sit unum, sed
              multa.</p>
            <p xml:id="ta-l4d22q2-d1e257">Praeterea, genus non praedicatur in singulari de suis pluribus speciebus, sed in
              plurali. Sed supra, dist. 15, sunt assignatae tres species poenitentiae, scilicet
              poenitentia ante Baptismum, et poenitentia post Baptismum de venialibus, et
              poenitentia de mortalibus. Ergo praedictae species poenitentiae sunt plura, et non
              unum sacramentum.</p>
            <p xml:id="ta-l4d22q2-d1e260">Sed contra, sacramenta sunt tantum septem. Sed si poenitentia esset plura sacramenta,
              essent plura sacramenta quam septem. Ergo est unum tantum sacramentum.</p>
            <p xml:id="ta-l4d22q2-d1e264">Praeterea, ex unitate effectus colligitur unitas causae. Sed poenitentia ordinatur ad
              unum effectum, scilicet remissionem peccati actualis. Ergo est unum tantum
              sacramentum.</p>

          </div>
          <div xml:id="ta-l4d22q2-Dd1e268">
            <head xml:id="ta-l4d22q2-Hd1e270">Quaestiuncula 2</head>
            <p xml:id="ta-l4d22q2-d1e273">Ulterius. Videtur quod hoc sacramentum magis consistat in his quae geruntur a
              sacerdote quam in his quae geruntur a poenitente. Quia sacramentum dicitur a sacrando,
              ut supra dictum est. Sed consecrare sacerdotis est, qui ex hoc sacerdos dicitur quod
              sacra dat. Ergo hoc sacramentum magis consistit in absolutione sacerdotis quam in actu
              poenitentis.</p>
            <p xml:id="ta-l4d22q2-d1e276">Praeterea, quicumque accedit ad sacramentum, dicitur sacramentum suscipere. Sed
              poenitens non dicitur suscipere confessionem, sed absolutionem. Ergo magis consistit
              sacramentum in absolutione quam in confessione.</p>
            <p xml:id="ta-l4d22q2-d1e279">Sed contra, totum est congregatio partium. Sed partes poenitentiae sunt acceptae ex
              parte poenitentis, scilicet contritio, confessio et satisfactio. Ergo sacramentum
              poenitentiae magis consistit in actu poenitentis quam in sacerdotis absolutione.</p>

          </div>
          <div xml:id="ta-l4d22q2-Dd1e283">
            <head xml:id="ta-l4d22q2-Hd1e285">Quaestiuncula 3</head>
            <p xml:id="ta-l4d22q2-d1e288">Ulterius. Videtur quod verba sacerdotis absolventis debeant esse per modum
              deprecationis. Quia Leo Papa dicit quod indulgentia Dei nisi supplicationibus
              sacerdotum nequit obtineri; et loquitur de absolutione per sacerdotes facta. Ergo
              absolutio debet fieri per modum deprecationis.</p>
            <p xml:id="ta-l4d22q2-d1e291">Praeterea, solus Deus remittit peccata. Sed poenitentia est ad remissionem peccatorum
              ordinata. Ergo absolutio, ex qua poenitentia efficaciam habet, debet fieri per modum
              orationis ad Deum.</p>
            <p xml:id="ta-l4d22q2-d1e294">Sed contra est quod poenitentia habet certum effectum, sicut et alia sacramenta. Sed
              propter certitudinem effectus in aliis sacramentis utimur verbis indicativis. Ergo
              similiter debet esse in poenitentia.</p>
          </div>
          <div xml:id="ta-l4d22q2-Dd1e299">
            <head xml:id="ta-l4d22q2-Hd1e301">Quaestiuncula 1</head>
            <p xml:id="ta-l4d22q2-d1e304">Respondeo dicendum ad primam quaestionem, quod quando aliquis effectus procedit ex
              multis causis simul aggregatis, tunc nulla earum est causa per se, sed omnes sunt una
              causa, sicut patet de trahentibus navem. Unde cum effectus poenitentiae non sequatur
              nisi aliquo modo existentibus omnibus quae ad poenitentiam requiruntur, omnia illa
              habent rationem unius causae respectu illius effectus. Et quia sacramenta efficiunt
              significando, ideo omnia etiam habent rationem unius signi, dum unumquodque incomplete
              significat illum effectum; et propter hoc omnia sunt unum sacramentum.</p>
            <p xml:id="ta-l4d22q2-d1e307">Ad primum ergo dicendum, quod non repraesentatur sufficienter effectus poenitentiae
              per quodlibet illorum plurium, sed per omnia simul; et ideo omnia sunt unum
              signum.</p>
            <p xml:id="ta-l4d22q2-d1e310">Ad secundum dicendum, quod actus poenitentis, ut dictum est, sunt materia hujus
              sacramenti, sicut materiale elementum in aliis; unde sicut ex materia et forma in
              aliis sacramentis efficitur unum sacramentum; ita hic ex actu poenitentis, et
              absolutione sacerdotis.</p>
            <p xml:id="ta-l4d22q2-d1e313">Ad tertium dicendum, quod poenitentia ante Baptismum non est sacramentum. De
              mortalibus autem et venialibus poenitentia post Baptismum est sacramentum, non duo,
              sed unum: quia principaliter ordinatur hoc sacramentum ad mortale, et per consequens
              ad veniale.</p>

          </div>
          <div xml:id="ta-l4d22q2-Dd1e317">
            <head xml:id="ta-l4d22q2-Hd1e319">Quaestiuncula 2</head>
            <p xml:id="ta-l4d22q2-d1e322">Ad secundam quaestionem dicendum, quod in sacramentis in quibus est materia et forma,
              significatio est ex parte materiae principaliter, sed efficacia ex parte formae; et
              ideo cum actus poenitentis in hoc sacramento sint sicut materia, et absolutio
              sacerdotis sicut forma; principaliter hoc sacramentum quantum ad rationem significandi
              consistit in actu poenitentis; sed quantum ad efficaciam, in absolutione
              sacerdotis.</p>
            <p xml:id="ta-l4d22q2-d1e325">Et per hoc patet solutio ad primum.</p>
            <p xml:id="ta-l4d22q2-d1e328">Ad secundum dicendum, quod illud quod est materia in aliis sacramentis, est elementum
              exterius exhibitum; hic autem quod est loco materiae et signi, est actus ex interiori
              procedens; et ideo non est simile quantum ad susceptionem in hoc sacramento et in
              aliis.</p>
            <p xml:id="ta-l4d22q2-d1e331">Ad tertium dicendum, quod in Baptismo multiplicatio non fit ex parte formae, sed ex
              parte materialis in Baptismo, scilicet immersionis; et ita etiam partes poenitentiae
              assignantur ex parte poenitentis magis quam ex parte absolventis; et sicut prolatio
              formae non dividitur contra tres immersiones, ita absolutio sacerdotis non ponitur
              pars contra tres alias partes poenitentiae.</p>

          </div>
          <div xml:id="ta-l4d22q2-Dd1e335">
            <head xml:id="ta-l4d22q2-Hd1e337">Quaestiuncula 3</head>
            <p xml:id="ta-l4d22q2-d1e340">Ad tertiam quaestionem dicendum, quod quaedam sacramenta sunt, in quibus ex
              administratione sacramenti semper consequitur aliquis effectus in suscipiente, nec
              impeditur propter indispositionem voluntatis suscipientis, sicut est in omnibus
              sacramentis quae imprimunt characterem; et ideo in illis verba propter certitudinem
              exprimunt praesentialiter effectum sacramenti, vel per modum indicativum, sicut in
              Baptismo et confirmatione, vel per modum imperativum, sicut in ordine. In poenitentia
              autem impeditur omnis effectus absolutionis per indispositionem voluntatis: et tamen
              ipsa absolutio, quantum est de se, sufficienter et certitudinaliter inducit effectum
              suum, nisi sit aliquod impedimentum; et ideo absolutio per modum indicativum fit, sed
              praemittitur deprecatio, scilicet misereatur, ut effectus absolutionis non impediatur.
              Tamen non est de esse sacramenti, sed de bene esse ipsius.</p>
            <p xml:id="ta-l4d22q2-d1e343">Et per hoc patet solutio ad objecta.</p>
          </div>
        </div>
        <div xml:id="ta-l4d22q2-Dd1e348" type="articulus">
          <head xml:id="ta-l4d22q2-Hd1e350">Articulus 3</head>

          <head xml:id="ta-l4d22q2-Hd1e353" type="question-title">Utrum sacramentum poenitentiae habeat institutionem</head>

          <div xml:id="ta-l4d22q2-Dd1e356">
            <head xml:id="ta-l4d22q2-Hd1e358">Quaestiuncula 1</head>
            <p xml:id="ta-l4d22q2-d1e361">Ad tertium sic proceditur. Videtur quod sacramentum poenitentiae non habeat
              institutionem. Quia illud quod est de jure naturali, non indiget institutione. Sed de
              dictamine juris naturalis est quod homo poeniteat de malefactis. Ergo non debet habere
              institutionem.</p>
            <p xml:id="ta-l4d22q2-d1e364">Praeterea, poenitentia eadem est quae est sacramentum et virtus. Sed poenitentiae
              virtus non habet institutionem, sicut nec aliae virtutes. Ergo nec poenitentiae
              sacramentum.</p>
            <p xml:id="ta-l4d22q2-d1e367">Sed contra est quod institutio ponitur in definitione sacramenti ab Hugone data, ut
              supra, 1 dist., patuit.</p>

          </div>
          <div xml:id="ta-l4d22q2-Dd1e371">
            <head xml:id="ta-l4d22q2-Hd1e373">Quaestiuncula 2</head>
            <p xml:id="ta-l4d22q2-d1e376">Ulterius. Videtur quod ante Christum fuerit hoc sacramentum institutum. Poena enim
              gehennalis praeparata est peccatoribus ante peccatum, ut patet per hoc quod dicitur
              Isa. 30, 33: <quote xml:id="ta-l4d22q2-Qd1e378">praeparata est ab heri Topheth</quote>: idest, ab initio
              praeparata est poena praedicta impiis. Sed Deus est pronior ad miserendum quam ad
              puniendum. Ergo etiam ante peccatum praeparatum est remedium contra peccatum, quod est
              poenitentia; et sic ante Christum poenitentia est instituta.</p>
            <p xml:id="ta-l4d22q2-d1e382">Praeterea, dominus sacramentum Eucharistiae instituit conficiendo. Ergo poenitentiae
              sacramentum similiter instituit poenam imponendo. Sed statim post peccatum in lege
              naturae poenam peccato imposuit, ut patet Genes. 3. Ergo in lege naturae ante Christi
              adventum sacramentum poenitentiae fuit institutum.</p>
            <p xml:id="ta-l4d22q2-d1e385">Praeterea, partes poenitentiae sacramenti sunt contritio et confessio et satisfactio.
              Sed ante Christum tempore legis Moysi praecipitur contritio, Joel 2, 13:
                <quote xml:id="ta-l4d22q2-Qd1e387">scindite corda vestra</quote>, et confessio, Proverb. 28, 13: <quote xml:id="ta-l4d22q2-Qd1e390">qui
                abscondit scelera sua, non dirigetur; qui confessus fuerit, et reliquerit ea,
                misericordiam consequetur</quote>; et satisfactio Lev. 4 et 5, ubi praecipitur quid
              pro quolibet peccato offerendum sit. Ergo poenitentiae sacramentum institutum fuit
              ante Christi adventum.</p>
            <p xml:id="ta-l4d22q2-d1e394">Sed contra, poenitentia est sacramentum perfectionis: quia per eam consequimur
              remissionem peccatorum. Sed ante Christi adventum non erant aliqua sacramenta
              perfectionis: quia <quote xml:id="ta-l4d22q2-Qd1e396" source="http://scta.info/resource/hebr7_19">neminem ad perfectum adduxit lex</quote>; Hebr. 7, 19. Ergo
              poenitentiae sacramentum non fuit ante adventum Christi institutum.</p>
            <p xml:id="ta-l4d22q2-d1e401">Praeterea, sacramentum poenitentiae efficaciam habet ex clavibus Ecclesiae. Sed
              claves non fuerunt ante adventum Christi. Ergo nec poenitentiae sacramentum.</p>

          </div>
          <div xml:id="ta-l4d22q2-Dd1e405">
            <head xml:id="ta-l4d22q2-Hd1e407">Quaestiuncula 3</head>
            <p xml:id="ta-l4d22q2-d1e410">Ulterius. Videtur quod non sit institutum in nova lege post Christi adventum. Quia
              lex nova est lex remissionis et gratiae. Sed poenitentia est sacramentum punitionis:
              quia est vindicta quaedam, ut Augustinus dicit. Ergo non debuit nova lege
              institui.</p>
            <p xml:id="ta-l4d22q2-d1e413">Praeterea, institutio sacramentorum cum pertineat ad potestatem excellentiae, soli
              Christo competit. Sed Christus non legitur instituisse hoc sacramentum: non enim
              potest dici quod instituerit ubi dicit Matth. 3, 2: <quote xml:id="ta-l4d22q2-Qd1e415" source="http://scta.info/resource/mt3_2">poenitentiam agite</quote>;
              quia eadem ratione Joannes instituisset, qui prius hoc praedicavit; et etiam nondum
              erant claves Ecclesiae, quae efficaciam sacramento isti praebent: nec iterum potest
              dici quod instituerit quando misit leprosos ad sacerdotes: quia dispensatio hujus
              sacramenti non pertinet ad sacerdotes legales, ad quos leprosi missi fuerunt. Ergo hoc
              sacramentum non est in nova lege institutum.</p>
            <p xml:id="ta-l4d22q2-d1e419">Praeterea, sacramento Eucharistiae, quod Christus instituit, ipse etiam est usus. Sed
              nunquam legitur usus hoc sacramento, quia Joan. 8, peccatum adulterae remisit sine hoc
              sacramento, quia poenam satisfactoriam non injunxit. Ergo ipse non instituit.</p>
            <p xml:id="ta-l4d22q2-d1e422">Sed contra, poenitentia est sacramentum novae legis. Sed sacramenta alicujus legis in
              illa lege habent institutionem. Ergo in nova lege est institutum.</p>
          </div>
          <div xml:id="ta-l4d22q2-Dd1e427">
            <head xml:id="ta-l4d22q2-Hd1e429">Quaestiuncula 1</head>
            <p xml:id="ta-l4d22q2-d1e432">Respondeo dicendum ad primam quaestionem, quod sacramentum poenitentiae consistit in
              determinato modo agendi poenitentiam: qui quidem modus non est similiter apud omnes,
              nec in omni tempore; et ideo obligatio ad illum modum est ex aliqua institutione: et
              propter hoc, sacramentum poenitentiae institutionem habet.</p>
            <p xml:id="ta-l4d22q2-d1e435">Ad primum ergo dicendum, quod lex naturalis dictat homini quod sit poenitendum; sed
              modus talis poenitentiam agendi qui observatur in sacramento poenitentiae, non est ex
              legis naturalis dictamine, sed ex institutione.</p>
            <p xml:id="ta-l4d22q2-d1e438">Ad secundum dicendum, quod poenitentia est virtus quantum ad hoc quod est de
              dictamine legis naturalis: et ideo non habet institutionem inquantum est virtus, sed
              quantum ad modum determinatum ex quo habet quod sit sacramentum; et utrumque in una
              poenitentia invenitur; et ideo eadem poenitentia est sacramentum et virtus, et quantum
              ad aliquid de jure naturali, et quantum ad aliquid ex institutione.</p>

          </div>
          <div xml:id="ta-l4d22q2-Dd1e442">
            <head xml:id="ta-l4d22q2-Hd1e444">Quaestiuncula 2</head>
            <p xml:id="ta-l4d22q2-d1e447">Ad secundam quaestionem dicendum, quod quando variatur aliquid quod est de essentia
              rei, non est eadem res numero; unde cum determinatus modus qui in Ecclesia a
              poenitentibus observatur, sit de essentia hujus sacramenti; hoc sacramentum non fuit
              antequam iste modus poenitendi esset. Et quia iste modus non fuit ante Christi
              adventum, ideo nec sacramentum poenitentiae antea fuisse debet dici; quamvis esset
              aliquid simile etiam ante Christi adventum, et aliquis modus poenitentiam agendi. Et
              in lege quidem Moysi erat determinatus modus; sed alius quam modo sit; tempore autem
              legis naturae non erat aliquis modus determinatus; sed quilibet, secundum quod sibi
              veniebat in cor, modum poenitendi sibi determinabat: quia sacramenta omnia illius
              temporis voto celebrabantur, secundum Hugonem; et sic poenitentia est sacramentum et
              veteris legis, et novae legis, et legis naturae; et inquantum est sacramentum novae
              legis, non fuit ante Christi adventum institutum; inquantum fuit legis naturae, non
              fuit determinate institutum, sed admonitus fuit homo ut sibi determinaret aliquem
              poenitendi modum: quae quidem admonitio esse non debuit ante culpam, post quam magis
              medicinae necessitas cognoscitur; et sic poenitentia, etsi non inquantum est
              sacramentum novae legis, tamen aliquo modo fuit instituta ante Christi adventum; sed
              nullo modo ante peccatum.</p>
            <p xml:id="ta-l4d22q2-d1e450">Ad primum ergo dicendum, quod sacramentum etiam poenitentiae praeparatum erat in Dei
              praevisione ante peccatum, sed non institutione; sicut et poena Inferni non erat
              ordinata ad hominis poenam ante peccatum, sed in Dei praevisione; sed ad poenam
              Daemonis, qui jam peccaverat, erat etiam actu ordinata.</p>
            <p xml:id="ta-l4d22q2-d1e453">Ad secundum dicendum, quod illa impositio poenae non fuit poenitentiae sacramenti,
              sed magis actus vindicativae justitiae, cum ad poenitentiam admonuit, ubi dixit:
                <quote xml:id="ta-l4d22q2-Qd1e455">Adam ubi es?</quote> Ubi secundum Glossam inducitur ad recognitionem
              peccati.</p>
            <p xml:id="ta-l4d22q2-d1e459">Ad tertium dicendum, quod in lege Moysi erat aliqua confessio: quia in generali
              profitebatur peccatum suum oblationem in lege faciens pro peccato statutam, non autem
              in speciali, sicut est in nova lege: nec iterum fiebat sacerdoti habenti claves, quae
              confessio est sacramentalis: nec satisfactio erat secundum arbitrium talis sacerdotis:
              nec contritio cum proposito talis confessionis et satisfactionis; et ideo aliqua
              poenitentia erat tunc, sed non quae nunc est sacramentum.</p>

          </div>
          <div xml:id="ta-l4d22q2-Dd1e463">
            <head xml:id="ta-l4d22q2-Hd1e465">Quaestiuncula 3</head>
            <p xml:id="ta-l4d22q2-d1e468">Ad tertiam quaestionem dicendum, quod poenitentia in diversis locis est a Deo
              instituta quantum ad diversa. Quantum enim ad utilitatem est instituta Matth. 3, 2,
              ubi dicit: <quote xml:id="ta-l4d22q2-Qd1e470">poenitentiam agite</quote>: unde sequitur: <quote xml:id="ta-l4d22q2-Qd1e473">appropinquabit
                enim regnum caelorum</quote>; sed quantum ad necessitatem, ubi dixit Luc. 13, 5:
                <quote xml:id="ta-l4d22q2-Qd1e476">nisi poenitentiam egeritis, omnes simul peribitis</quote>; sed quantum ad
              potestatem clavium Matth. 16, 19, ubi dixit Petro: <quote xml:id="ta-l4d22q2-Qd1e479" source="http://scta.info/resource/mt16_19">quodcumque ligaveris super
                terram, erit ligatum et in caelis; et quodcumque solveris super terram, erit solutum
                et in caelis</quote>; et Joan. 20, 23, ubi dixit omnibus: <quote xml:id="ta-l4d22q2-Qd1e482">quorum remiseritis
                peccata, remittuntur eis</quote>; sed postea Jacobus expressit aliquid de
              poenitentiae modo, Jacobi 5, 16, ubi dixit: <quote xml:id="ta-l4d22q2-Qd1e486">confitemini alterutrum peccata
                vestra</quote>.</p>
            <p xml:id="ta-l4d22q2-d1e490">Ad primum ergo dicendum, quod poena quae assumitur in poenitentia, est quasi nihil
              respectu poenae quae dimittitur; et ideo poenitentia est magis remissionis sacramentum
              quam punitionis.</p>
            <p xml:id="ta-l4d22q2-d1e493">Ad secundum dicendum, quod dominus prius instituit Matth. 3, poenitentiae
              sacramentum, ut dictum est, cum dixit: <quote xml:id="ta-l4d22q2-Qd1e495">poenitentiam agite</quote>. Non est enim
              idem poenitere et poenitentiam agere: quia agere poenitentiam est exterius
              poenitentiam interiorem demonstrare. Nec Joannes instituit, quamvis similiter
              praedicasset: quia Joannes praedicavit ut praeco regis; Christus ut rex, et legifer
              noster, cujus erat sermo potestatem habens, ut dicitur Matth. 7. Sed ubi ad sacerdotes
              remisit, non instituit, sed praefiguravit sacramentum poenitentiae.</p>
            <p xml:id="ta-l4d22q2-d1e499">Ad tertium dicendum, quod Christus nullo sacramento usus est, nisi sibi assumendo, ut
              exemplum aliis daret; unde etiam ipse non baptizabat, sed discipuli ejus, ut dicitur
              Joan. 3; et ideo quia poenitentiae usus quantum ad ipsum non competebat ei qui
              peccatum non fecit, ideo nec quantum ad alios eo usus est; sed sicut sacramentorum
              dominus effectum sacramenti sine sacramentalibus praebebat.</p>
          </div>
        </div>
        <div xml:id="ta-l4d22q2-Dd1e505">
          <head xml:id="ta-l4d22q2-Hd1e507">Expositio textus</head>
          <p xml:id="ta-l4d22q2-d1e510"><quote xml:id="ta-l4d22q2-Qd1e511">Revocabit sententiam</quote> etc.: hoc intelligendum est quantum ad ultimum
            misericordiae effectum, qui est vita aeterna. <quote xml:id="ta-l4d22q2-Qd1e514">Sed originalia</quote>, pluraliter
            dicit propter hoc quod ad diversa peccata actualia inclinat, ut in 2 Lib., dist. 35,
            dictum est. <quote xml:id="ta-l4d22q2-Qd1e517">Sed ut satisfecit digne et sufficienter</quote>: verum est, si
            intelligatur de sufficientia respectu consecutionis gloriae; alias falsum est: et
            procedit hic secundum errorem qui in 14 dist., quaest. 1, art. 4, quaestiunc. 1,
            improbatus est, ut scilicet non cadat aliquis, si vera sit. <quote xml:id="ta-l4d22q2-Qd1e520">Et ita reus
              constituitur</quote>: ly <quote xml:id="ta-l4d22q2-Qd1e523">ita</quote> non dicit aequalitatem, sed
            similitudinem.</p>
        </div>
      </div>
    </body>
  </text>
</TEI>