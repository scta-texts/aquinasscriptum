<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 37, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 37, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="510"/>
      </div>
    </front>
    <body>
      <div xml:id="ta-l4d37q1">
        <head xml:id="ta-l4d37q1-Hd1e97">Librum IV, Distinctio 37, Quaestio 1</head>
        <div xml:id="ta-l4d37q1-Dd1e100">
          <head xml:id="ta-l4d37q1-Hd1e102">Prooemium</head>
          <p xml:id="ta-l4d37q1-d1e105">Postquam determinavit Magister de impedimentis quae faciunt personas medias inter
            penitus legitimas et penitus illegitimas, hic determinat de impedimentis quae faciunt
            personas penitus illegitimas; et dividitur in partes duas: in prima determinat de
            impedimentis quae faciunt personas illegitimas respectu cujuslibet personae; in secunda
            de impedimentis quae faciunt personas illegitimas respectu aliquarum personarum, et non
            respectu omnium; 39 dist., ibi: <quote xml:id="ta-l4d37q1-Qd1e107">post haec de dispari cultu videndum est</quote>.
            Prima in duas: in prima determinat de impedimento ordinis; in secunda de impedimento
            voti, 38 dist., ibi: <quote xml:id="ta-l4d37q1-Qd1e110">nunc de voto inspiciamus</quote>. Prima in duas: in prima
            ostendit quomodo matrimonium per ordines impediatur; in secunda quomodo impeditur per
            uxoricidii crimen, ibi: <quote xml:id="ta-l4d37q1-Qd1e113">his adjiciendum est</quote> et cetera. Hic est duplex
            quaestio. Prima de impedimento ordinis. Secunda de uxoricidio. Circa primum quaeruntur
            duo: 1 utrum ordo praecedens impediat matrimonium; 2 utrum matrimonium praecedens
            ordinem sequi patiatur.</p>

        </div>
        <div xml:id="ta-l4d37q1-Dd1e118" type="articulus">
          <head xml:id="ta-l4d37q1-Hd1e120">Articulus 1</head>

          <head xml:id="ta-l4d37q1-Hd1e123" type="questionTitle">Utrum ordo impediat matrimonium</head>

          <p xml:id="ta-l4d37q1-d1e126">Ad primum sic proceditur. Videtur quod ordo non impediat matrimonium. Quia nihil
            impeditur nisi a suo contrario. Sed ordo non est contrarius matrimonio, cum utrumque sit
            sacramentum. Ergo non impedit ipsum.</p>
          <p xml:id="ta-l4d37q1-d1e129">Praeterea, idem ordo est apud nos et apud Ecclesiam Orientalem. Sed apud Ecclesiam
            Orientalem non impedit matrimonium. Ergo nec apud Occidentalem.</p>
          <p xml:id="ta-l4d37q1-d1e132">Praeterea, matrimonium significat conjunctionem Christi et Ecclesiae. Sed hoc praecipue
            congruit significari in his qui sunt ministri Christi, scilicet ordinatis. Ergo ordo
            matrimonium non impedit.</p>
          <p xml:id="ta-l4d37q1-d1e136">Praeterea, omnes ordines ad aliquid spirituale ordinantur. Sed ordo non potest impedire
            matrimonium nisi ratione spiritualitatis. Ergo si ordo impedit matrimonium, quilibet
            ordo impediet; quod falsum est.</p>
          <p xml:id="ta-l4d37q1-d1e139">Praeterea, omnes ordinati possunt ecclesiastica beneficia habere, et privilegio
            clericali gaudere, et aequaliter. Si ergo propter hoc ordo matrimonium impedit, quia
            uxorati non possunt habere beneficium ecclesiasticum, nec gaudere privilegio clericali,
            ut juristae dicunt, tunc quilibet ordo impedire deberet; quod falsum est, ut patet per
            decretalem Alexandri; et sic nullus ordo, ut videtur, matrimonium impediet.</p>
          <p xml:id="ta-l4d37q1-d1e142">Sed contra est quod decretalis dicit ibid.: <quote xml:id="ta-l4d37q1-Qd1e144">si in subdiaconatu et aliis
              superioribus ordinibus uxores accepisse noscuntur, eos uxores dimittere
              compellatis</quote>; quod non esset, si esset verum matrimonium.</p>
          <p xml:id="ta-l4d37q1-d1e148">Praeterea, nullus vovens continentiam potest matrimonium contrahere. Sed quidam ordines
            sunt qui habent votum continentiae annexum, ut ex littera patet. Ergo talis ordo
            matrimonium impedit.</p>
          <p xml:id="ta-l4d37q1-d1e151">Respondeo dicendum, quod ordo sacer de sui ratione habet ex quadam congruentia quod
            matrimonium impedire debeat; quia in sacris ordinibus constituti sacra vasa et
            sacramenta tractant; et ideo decens est ut munditiam corporalem per continentiam
            servent. Sed quod impediat matrimonium, ex constitutione Ecclesiae habet; tamen aliter
            apud Latinos quam apud Graecos; quia apud Graecos impedit matrimonium contrahendum solum
            ex vi ordinis; sed apud Latinos impedit ex vi ordinis, et ulterius ex voto continentiae,
            quod est ordinibus sacris annexum; quod etiam si quis verbo tenus non emittat, ex hoc
            ipso quod ordinem suscipit, secundum ritum Occidentalis Ecclesiae intelligitur emisisse;
            et ideo apud Graecos et alios Orientales sacer ordo impedit matrimonium contrahendum,
            non tamen matrimonii prius contracti usum; possunt enim matrimonio prius contracto uti,
            quamvis non possint matrimonium de novo contrahere. Sed apud Occidentalem Ecclesiam
            impedit matrimonium, et matrimonii usum; nisi forte ignorante aut contradicente uxore
            vir ordinem sacrum susceperit; quia ex hoc non potest ei aliquod praejudicium generari.
            Quod autem ordines sacri distinguantur a non sacris nunc et in primitiva Ecclesia,
            supra, dist. 24, qu. 2, art. 1, quaestiunc. 3, dictum est.</p>
          <p xml:id="ta-l4d37q1-d1e154">Ad primum ergo dicendum, quod quamvis ordo sacer non habeat contrarietatem ad
            matrimonium in quantum est sacramentum, habet tamen repugnantiam quamdam ad ipsum
            ratione sui actus, qui spirituales actus impedit.</p>
          <p xml:id="ta-l4d37q1-d1e158">Ad secundum dicendum, quod jam patet quod objectio procedit ex falsis. Ordo enim ubique
            impedit matrimonium contrahendum, quamvis ubique non habeat votum annexum.</p>
          <p xml:id="ta-l4d37q1-d1e161">Ad tertium dicendum, quod illi qui sunt in sacris ordinibus constituti, significant
            Christum nobilioribus actibus, prout ex dictis in tractatu de ordine, dist. 23, qu. 2,
            art. 1, qu. 3, patet, quam illi qui sunt matrimonio juncti; et ideo ratio non
            sequitur.</p>
          <p xml:id="ta-l4d37q1-d1e164">Ad quartum dicendum, quod illi qui sunt in minoribus ordinibus constituti, ex vi
            ordinis non prohibentur matrimonium contrahere; quia quamvis ordines illi deputentur ad
            aliqua spiritualia, non tamen immediate habent accessum ad tractandum sacra sicut illi
            qui sunt in sacris ordinibus. Sed secundum statutum Occidentalis Ecclesiae matrimonii
            usus executionem ordinis non sacri impedit propter servandam majorem honestatem in
            officiis Ecclesiae. Et quia aliquis ex beneficio tenetur ad executionem ordinis, et ex
            hoc ipso privilegio clericali gaudet; ideo haec apud Latinos clericis uxoratis
            auferuntur.</p>
          <p xml:id="ta-l4d37q1-d1e167">Et per hoc patet solutio ad ultimum.</p>

        </div>
        <div xml:id="ta-l4d37q1-Dd1e171" type="articulus">
          <head xml:id="ta-l4d37q1-Hd1e173">Articulus 2</head>

          <head xml:id="ta-l4d37q1-Hd1e176" type="questionTitle">Utrum matrimonio ordo sacer supervenire possit</head>

          <p xml:id="ta-l4d37q1-d1e179">Ad secundum sic proceditur. Videtur quod matrimonio ordo sacer supervenire non possit.
            Quia fortius praejudicat minus forti. Sed fortius est vinculum spirituale quam
            corporale. Ergo si matrimonio junctus ordinem suscipiat, praejudicium generabitur uxori,
            ut non possit debitum exigere; cum ordo sit vinculum spirituale, et matrimonium
            corporale; et sic videtur quod non possit ordinem sacrum suscipere post matrimonium
            consummatum.</p>
          <p xml:id="ta-l4d37q1-d1e182">Praeterea, post matrimonium consummatum unus conjugum sine alterius consensu non potest
            continentiam vovere. Sed ordo sacer habet continentiae votum annexum. Ergo si vir
            ordinem sacrum invita uxore acciperet, cogeretur uxor invita continentiam servare; quia
            non posset alteri nubere, viro vivente.</p>
          <p xml:id="ta-l4d37q1-d1e185">Praeterea, etiam ad tempus non potest vir vacare orationi sine consensu uxoris, ut
            habetur 1 Corinth. 7. Sed apud Orientales, illi qui sunt in sacris constituti, tenentur
            ad continentiam tempore quo exequuntur officium suum. Ergo nec ipsi possunt ordinari
            sine consensu uxorum, et multo minus Latini.</p>
          <p xml:id="ta-l4d37q1-d1e189">Praeterea, vir et uxor ad paria judicantur. Sed sacerdos Graecus defuncta uxore sua non
            potest aliam ducere. Ergo nec uxor defuncto viro. Sed non potest sibi auferri facultas
            nubendi post mortem viri per viri actum. Ergo vir non potest suscipere ordines post
            matrimonium.</p>
          <p xml:id="ta-l4d37q1-d1e192">Praeterea, quantum matrimonium opponitur ordini, tantum e converso. Sed ordo praecedens
            impedit matrimonium. Ergo e converso.</p>
          <p xml:id="ta-l4d37q1-d1e195">Sed contra, religiosi tenentur ad continentiam sicut illi qui sunt in sacris ordinibus.
            Sed post matrimonium potest aliquis religionem intrare, defuncta vel consentiente uxore.
            Ergo et ordinem suscipere.</p>
          <p xml:id="ta-l4d37q1-d1e198">Praeterea, aliquis potest fieri servus hominum post matrimonium. Ergo et servus Dei per
            susceptionem ordinis.</p>
          <p xml:id="ta-l4d37q1-d1e201">Respondeo dicendum, quod matrimonium non impedit ordinis sacri susceptionem; quia si
            matrimonio junctus ad sacros ordines accedat, etiam reclamante uxore, nihilominus
            characterem ordinis suscipit, sed executione ordinis caret; si autem volente uxore, vel
            ipsa defuncta, ordinem sacrum accipit, recipit ordinem et executionem.</p>
          <p xml:id="ta-l4d37q1-d1e204">Ad primum ergo dicendum, quod vinculum ordinis solvit vinculum matrimonii ratione
            redditionis debiti, ex qua parte habet repugnantiam ad matrimonium ex parte ejus qui
            ordinem suscipit; quia non potest petere debitum, nec uxor tenetur ei reddere. Sed tamen
            non solvit ex parte alterius; quia ipse uxori tenetur debitum reddere, si non possit eam
            inducere ad continentiam.</p>
          <p xml:id="ta-l4d37q1-d1e208">Ad secundum dicendum, quod si uxor sciat, et de ejus consensu vir ordinem sacrum
            susceperit, tenetur continentiam perpetuam vovere; non tamen tenetur religionem intrare,
            si sibi non timeat de periculo castitatis, propter hoc quod vir ejus solemne votum
            emisit; secus autem si emisisset votum simplex. Si autem sine ejus consensu susceperit,
            non tenetur; quia ex hoc nullum sibi praejudicium generatur.</p>
          <p xml:id="ta-l4d37q1-d1e211">Ad tertium dicendum, quod sicut probabilius videtur (quamvis quidam contrarium
            dixerint), etiam Graeci non debent accedere ad sacros ordines sine consensu uxorum, quia
            ad minus tempore ministerii sui fraudarentur debiti redditione; quo fraudari non possunt
            secundum ordinem juris, si eis contradicentibus aut ignorantibus viri ordines
            susceperint.</p>
          <p xml:id="ta-l4d37q1-d1e214">Ad quartum dicendum, quod, sicut dicitur, eo ipso quod mulier consentit apud Graecos
            quod vir suus ordinem suscipiat, obligat se ad hoc quod ipsa in perpetuum alteri non
            nubat; quia significatio matrimonii non servaretur, quae in matrimonio sacerdotis
            praecipue exigitur. Si autem sine consensu ejus ordinatur, non videtur ad hoc
            teneri.</p>
          <p xml:id="ta-l4d37q1-d1e217">Ad quintum dicendum, quod matrimonium habet pro causa nostrum consensum; non autem
            ordo, sed habet causam sacramentalem determinatam a Deo; et ideo matrimonium potest
            impediri ex ordine praecedente, quod non sit verum matrimonium; non autem ordo ex
            matrimonio, quod non sit verus ordo; quia sacramentorum virtus est immutabilis; sed
            actus humani possunt impediri.</p>
        </div>
      </div>
    </body>
  </text>
</TEI>