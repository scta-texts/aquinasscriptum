<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber II, Distinctio 8, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber II, Distinctio 8, Quaestio 1</title>
          <date when="2016-03-16">March 16, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-16">March 16, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d8q1">
        <head xml:id="ta-l2d8q1-Hd1e89">Quaestio 1</head>
        <head xml:id="ta-l2d8q1-Hd1e92">Quaestio 1</head>
        <div xml:id="ta-l2d8q1-Dd1e95">
          <head xml:id="ta-l2d8q1-Hd1e97">Prooemium</head>
          <p xml:id="ta-l2d8q1-d1e100">Hic determinat Magister de Angelis bonis et malis, quantum ad corporum assumptionem; et
            dividitur in partes duas: in prima determinat de eis quantum ad assumptionem corporum;
            secundo quantum ad impressionem in nos, ibi: <quote xml:id="ta-l2d8q1-Qd1e102">illud etiam consideratione dignum
              videtur, utrum Daemones (...) hominum substantialiter intrent corpora</quote>. Prima
            dividitur in partes duas: in prima determinat de apparitione Angelorum in corporalibus
            formis, utrum sit per corpus assumptum, vel naturaliter unitum; in secunda determinat de
            apparitione divina, ibi: <quote xml:id="ta-l2d8q1-Qd1e105">nec dubitandum est, Deum in corporalibus formis
              apparuisse hominibus</quote>. Ubi duo facit: primo dicit, Deum apparuisse in
            corporalibus formis; secundo ostendit Deum nunquam in sua essentia visibiliter
            apparuisse, ibi: <quote xml:id="ta-l2d8q1-Qd1e108">ceterum haec velut nimis profunda atque obscura, linquentes,
              illud indubitanter teneamus, quod Deus in specie essentiae suae nunquam mortalibus
              apparuit</quote>. Circa primum duo facit: primo ostendit, Deum in visibilibus formis
            apparuisse; secundo inquirit dictae apparitionis modum, ibi: <quote xml:id="ta-l2d8q1-Qd1e111">sed ubi Deus
              hominibus in corporalibus imaginibus apparuisse asserit, perplexam quaestionem
              proponit</quote>. Hic sex quaeruntur: 1 utrum Angeli habeant corpora naturaliter
            unita; 2 si non habeant, utrum assumant; 3 si sic, qualiter sibi corpora assumant; 4
            quas operationes per ea exerceant; 5 qualiter in nos imprimere possint; 6 quomodo Deus
            in formis corporalibus appareat.</p>
        </div>
        <div xml:id="ta-l2d8q1-Dd1e116" type="articulus">
          <head xml:id="ta-l2d8q1-Hd1e118">Articulus 1</head>

          <head xml:id="ta-l2d8q1-Hd1e121" type="question-title">Utrum Angeli habeant corpora unita</head>

          <p xml:id="ta-l2d8q1-d1e124">Ad primum sic proceditur. Videtur quod Angeli corpora unita habeant. Augustinus enim in
            Lib. de Civ. Dei, inducit verba Apuleji definientis Daemones sic: <quote xml:id="ta-l2d8q1-Qd1e126">Daemones sunt
              genere animalia, animo passiva, mente rationalia, corpore aerea, tempore
              aeterna</quote>: nec hanc definitionem improbat. Ergo videtur quod habeant corpora
            aerea naturaliter unita.</p>
          <p xml:id="ta-l2d8q1-d1e130">Praeterea, Gregorius dicit in homilia Epiphaniae, quod Judaeis annuntiavit Christi
            incarnationem rationale animal, idest Angelus. Sed animal est compositum ex anima et
            corpore. Ergo videtur quod Angeli habeant corpora naturaliter unita.</p>
          <p xml:id="ta-l2d8q1-d1e133">Praeterea, illud quod in se est incorporeum, respectu nullius potest corporeum dici:
            quia haec praedicatio est absoluta: quod enim absolute album est, respectu nullius est
            nigrum. Sed secundum Damascenum, et Gregorium, Angeli in comparatione Dei corporei sunt.
            Ergo in se incorporei non sunt.</p>
          <p xml:id="ta-l2d8q1-d1e137">Praeterea, nobilius est quod in se habet vitam et alteri confert, quam quod alterum non
            vivificat, quamvis in seipso vivat. Sed vita Angeli est nobilior quam animae. Ergo
            videtur quod multo fortius habeat corpus unitum quod vivificet quam anima.</p>
          <p xml:id="ta-l2d8q1-d1e140">Sed contra est quod Dionysius dicit, quod Angeli sicut incorporales ita et immateriales
            intelliguntur.</p>
          <p xml:id="ta-l2d8q1-d1e143">Praeterea, omnis substantia vivificans corpus naturaliter sibi unitum, habet potentias
            aliquas quae sunt actus alicujus partis corporis. Si ergo Angelus uniatur naturaliter
            corpori tamquam vivificans illud, oportet quod habeat potentias affixas organis, sicut
            sunt potentiae animae sensitivae et nutritivae, quae si in Angelo ponantur, non
            differret Angelus ab homine.</p>
          <p xml:id="ta-l2d8q1-d1e146">Respondeo dicendum, quod Angeli neque boni neque mali habent corpora naturaliter unita:
            hoc enim esse non potest, nisi essent formae illorum corporum vel saltem motores
            proportionati illis corporibus; et cum sint perfectioris naturae ipsis animabus,
            oporteret, quod corpora nobiliora haberent. Inter omnia autem corpora generabilia et
            corruptibilia est nobilissimum corpus humanum quasi maxime accedens ad similitudinem
            caelestis corporis propter aequalitatem complexionis; unde oporteret illa corpora esse
            corpora caelestia: et sic rediret error philosophorum ponentium, Angelos esse formas
            orbium et multiplicari secundum eorum numerum: quod tamen longe probabilius esset quam
            eos habere corpora aerea naturaliter unita quod videtur Augustinus dicere; quamvis
            dicatur hoc non nisi ex hypothesi eum dixisse, ut utentem positionibus Platonicorum,
            contra quos disputabat.</p>
          <p xml:id="ta-l2d8q1-d1e149">Ad primum ergo dicendum, quod Apulejus falsum dixit, nec Augustinus contra hoc
            disputabat, quia pauca de Angelis asserere voluit.</p>
          <p xml:id="ta-l2d8q1-d1e152">Ad secundum dicendum, quod secundum Dionysium proprietates animales et humanae dicuntur
            de Angelis per modum eminentiorem: quia quod habet natura inferior, habet et superior,
            nec eodem modo, sed eminentius; unde dicitur Angelus animal, non quia compositus ex
            anima et corpore, sed ex eo quod habet virtutem cognoscendi sensibilia, non tamen per
            modum sensibilem, sed intellectualem.</p>
          <p xml:id="ta-l2d8q1-d1e156">Ad tertium dicendum, quod Angeli dicuntur corporei in comparatione ad Deum, quia
            conveniunt cum corporibus in quadam proprietate, quae est loco definiri, in quo corpora
            a Deo distant; non quod aliquo modo naturam corporalem habeant.</p>
          <p xml:id="ta-l2d8q1-d1e159">Ad quartum dicendum, quod quanto aliquid habet esse vel vitam magis absolute, tanto
            nobilius est; et ideo cum omnis forma habeat esse in conjunctione ad materiam, nobilior
            est vita illius quod corpori non unitur quam id quod corporis forma est. Sed quod
            influit vitam per modum efficientis tantum, et non sicut forma conjuncta, hoc nobilius
            est. Sed hoc neque animae neque Angelo convenit, sed Deo tantum.</p>
        </div>
        <div xml:id="ta-l2d8q1-Dd1e163" type="articulus">
          <head xml:id="ta-l2d8q1-Hd1e165">Articulus 2</head>

          <head xml:id="ta-l2d8q1-Hd1e168" type="question-title">Utrum Angeli assumant corpora</head>

          <p xml:id="ta-l2d8q1-d1e171">Ad secundum sic proceditur. Videtur, quod Angeli corpora non assumant. Omnis enim
            assumptio terminatur ad aliquam unionem. Sed Angeli non possunt esse uniti corporibus.
            Ergo nec corpora assumere.</p>
          <p xml:id="ta-l2d8q1-d1e174">Praeterea, sicut se habet spiritus unitus ad separationem, ita spiritus separatus ad
            unionem. Sed spiritus unitus, scilicet anima, non potest separari secundum suam
            voluntatem. Ergo nec spiritus separatus conjungitur corpori per assumptionem.</p>
          <p xml:id="ta-l2d8q1-d1e177">Praeterea, si assumant corpora, hoc non est nisi propter eorum operationem; quia ad
            esse suum corporibus non egent nec quantum ad principium nec quantum ad finem; sicut
            animae rationales egent corporibus quantum ad principium, quia creantur in corpore; sed
            non quantum ad finem, quia remanent post corpus. Sed omnis virtus quanto magis est a
            corpore separata, tanto est fortior in operationibus suis, ut patet in anima rationali.
            Ergo videtur quod nullo modo corpora assumant.</p>
          <p xml:id="ta-l2d8q1-d1e181">Praeterea, cum Angeli non possint esse formae corporum, ut dictum est, non possunt
            corporibus conjungi nisi sicut motor mobili. Sed hoc modo conjunguntur omni ei circa
            quod operantur. Ergo si hoc esset, corpus assumerent, quod non dicitur.</p>
          <p xml:id="ta-l2d8q1-d1e184">Praeterea, quodcumque corpus assumit Angelus, in illo est. Sed omne corpus, cum sit
            indivisibile, plures partes habet, et quod primo et per se est in aliquo, est in
            qualibet parte ejus, ut probatur in 6 Phys.: quia si esset in una parte tantum, non
            diceretur in toto esse nisi ratione partis. Cum ergo Angelus non possit esse in pluribus
            locis simul, ut in 1 dictum est, videtur quod corpus non assumat.</p>
          <p xml:id="ta-l2d8q1-d1e187">Sed contra, illud quod per se incorporeum est videri non potest. Sed Angeli frequenter
            hominibus visibiliter apparuerunt, ut in sacra Scriptura legitur. Cum ergo sint
            incorporei, ut dictum est, videtur quod corpus assumant.</p>
          <p xml:id="ta-l2d8q1-d1e190">Respondeo dicendum, quod hic est quorumdam error, dicentium Angelos nunquam corpus
            assumere, et omnia quaecumque de apparitionibus Angelorum Scriptura loquitur in
            praestigiis facta esse dicunt vel secundum visionem imaginariam. Sed quia sancti
            communiter dicunt, Angelos etiam corporali visione hominibus apparuisse, quibus
            Scripturae textus concordare videtur, ideo absque dubio dicendum est, Angelos quandoque
            corpora assumere, in quibus ab hominibus videntur. Quod qualiter sit, videndum est. Cum
            enim natura spiritualis superior sit natura corporali, oportet quod natura corporalis
            sibi obediat: non autem quantum ad formarum susceptionem: quia prima inchoatio formarum
            in materia, secundum quod in ea dicuntur esse habilitates quaedam ad formam, est ab
            opere creatoris, sed eductio earum in actum est per virtutem agentium naturalium
            determinatorum: sed quantum ad motum localem, per quem nulla forma ponitur in re mota,
            obedit corpus virtuti spirituali; et secundum hoc quod virtus spiritualis movet aliquod
            corpus, conjungitur sibi sicut motor mobili. Sed ulterius quando Angelus hoc corpus
            motum format per modum in praecedentibus dictum, ut appareant in eo aliquae proprietates
            visibiles invisibilibus ejus proprietatibus congruentes; tunc dicitur illud corpus
            assumere; unde quandoque apparent in figura hominis vel leonis, et hujusmodi, per quorum
            proprietates intelliguntur ipsae virtutes spirituales Angelorum.</p>
          <p xml:id="ta-l2d8q1-d1e193">Ad primum ergo dicendum, quod talis assumptio terminatur ad aliquam unionem quae est
            motoris ad motum, ut nautae ad navem; non autem ut formae ad materiam.</p>
          <p xml:id="ta-l2d8q1-d1e196">Ad secundum dicendum, quod spiritus conjunctus, scilicet anima, unitur corpori ad unum
            esse ut forma ejus; et ideo non potest separari per voluntatem, sed per naturam, facta
            indispositione circa corpus. Sed spiritus separatus potest per voluntatem conjungi
            corpori non sicut forma, sed sicut instrumento; unde virtute naturae suae potest
            assumere et deponere illud quando vult, sicut et homo suum instrumentum.</p>
          <p xml:id="ta-l2d8q1-d1e200">Ad tertium dicendum, quod virtus Angeli non impeditur per corpus assumptum: quia non
            assumitur ut materia proportionata formae, nec etiam juvatur: sed tamen assumit ad
            consolationem eorum quibus apparet per instrumentum, ut ex visibilibus in invisibilium
            cognitionem manuducantur.</p>
          <p xml:id="ta-l2d8q1-d1e203">Ad quartum dicendum, quod ad assumptionem corporis non sufficit motus; sed oportet quod
            sit formatio, ut dictum est.</p>
          <p xml:id="ta-l2d8q1-d1e206">Ad quintum dicendum, quod Angelus assumens corpus, est totus in qualibet ejus parte,
            nec tamen est in pluribus locis: quia totum hoc quod uno motu movetur comparatur ad
            ipsum sicut unus locus indivisibilis: quia non est in loco nisi per operationem, ut in 1
            Lib. dictum est.</p>
        </div>
        <div xml:id="ta-l2d8q1-Dd1e211" type="articulus">
          <head xml:id="ta-l2d8q1-Hd1e213">Articulus 3</head>

          <head xml:id="ta-l2d8q1-Hd1e216" type="question-title">Utrum corpora assumpta ab Angelis habeant veram naturam quam
            ostendunt</head>

          <p xml:id="ta-l2d8q1-d1e219">Ad tertium sic proceditur. Videtur quod Angeli assumant corpora illa secundum
            veritatem, quae habent illam naturam quae videtur. Nuntios enim veritatis non decet
            aliqua fictio. Sed ostendere illud quod non est verum est quaedam fictio. Ergo videtur
            quod veram naturam habeant illarum rerum corpora assumpta.</p>
          <p xml:id="ta-l2d8q1-d1e222">Praeterea, proprietates humanae non inveniuntur nisi in vero corpore humano. Sed
            hujusmodi apparitiones fiunt, secundum Dionysium, ut ex visibilium proprietatibus, de
            invisibilibus instruamur. Ergo videtur idem quod prius.</p>
          <p xml:id="ta-l2d8q1-d1e225">Praeterea, non sunt eaedem proprietates diversorum ordinum. Sed assumptio corporalium
            figurarum est ad ostendendum invisibiles proprietates Angelorum. Ergo videtur quod non
            debeant in eadem figura apparere Angeli superiorum ordinum et inferiorum ordinum.</p>
          <p xml:id="ta-l2d8q1-d1e229">Praeterea, quaeritur de qua materia assumant, et videtur quod non de aere. Corpus enim
            quod Angeli assumunt habet determinatam figuram et est distinctum ab aliis corporibus.
            Sed aer non est figurabilis nisi secundum figurationem corporis alterius, eo quod eum
            sit maxime humidum, minime suis terminis terminatur sed alienis; unde et una pars aeris
            alteri continuatur. Ergo videtur quod non assumant corpus aereum.</p>
          <p xml:id="ta-l2d8q1-d1e232">Item videtur quod nec terrenum. Angeli enim apparentes statim disparent. Sed hoc non
            potest fieri in corpore grosso terrestri. Ergo non hujusmodi corpus assumunt.</p>
          <p xml:id="ta-l2d8q1-d1e235">Praeterea, constat quod inter nos et caelum est ignis medius, qui est maxime activus in
            inferiora corpora. Si ergo de inferioribus elementis corpus assumerent, videtur quod
            quando in caelum ascendunt, corpora eorum cremarentur.</p>
          <p xml:id="ta-l2d8q1-d1e238">Praeterea, Dionysius dicit, quod inter alia corpora ignis maxime repraesentat
            proprietates spiritualium substantiarum. Sed propter eorum cognitionem fit corporum
            assumptio, ut dictum est. Ergo videtur quod semper de igne corpus assumant.</p>
          <p xml:id="ta-l2d8q1-d1e241">Praeterea, corpus caeleste est nobilissimum corporum. Sed nobili motori debetur nobile
            mobile. Ergo videtur quod corpus quod ad motum assumunt, sit de natura quintae
            essentiae.</p>
          <p xml:id="ta-l2d8q1-d1e244">Respondeo, quod qualitas corporis assumpti ab Angelis potest dupliciter inquiri: vel
            quantum ad veritatem naturae quam habet, vel quantum ad materiam de qua corpus assumit.
            Quantum ad primum dicendum est, quod corpus assumptum ab Angelo non habet veritatem
            illius naturae quae ostenditur; unde etsi aliquando Angelus bonus vel malus moveat
            corpus alicujus veri animalis, non dicitur proprie illud assumere; sicut non dicitur
            Angelus assumpsisse linguam asinae, per quam locutus est ad Balaam; nec Daemon corpus
            hominis quem vexat; cujus ratio est, quia proprietates quae secundum veritatem sunt in
            aliquo corpore, ducunt in cognitionem principiorum subjecti, et non actu in cognitionem
            substantiae spiritualis; quae ductio est totus finis visibilium formationum secundum
            Dionysium. Unde quantum ad finem apparitionis, oportet ut sint illae proprietates
            secundum similitudinem tantum, ut non intelligatur illis subesse aliqua res, nisi
            Angelus; ut quasi corpus Angeli esse videatur, et proprietates ejus sint proprietates
            Angeli. Si autem quaeratur de secundo, quale sit quantum ad materiam, dicendum est, quod
            materia corporis assumpti ab Angelo, potest considerari dupliciter: vel quantum ad
            principium assumptionis, vel quantum ad terminum. Si quantum ad principium, sic dico,
            sicut in littera dicitur, quod assumit de aere, propter hoc quia aer maxime
            transmutabilis est, et convertibilis in quaecumque; et hujus signum est, quod quidam
            videntes corpus a Daemone assumptum, scindere gladio vel perfodere volentes, id efficere
            non valuerunt, quia partes aeris divisi statim continuantur. Sed propter hoc quod
            aliquam figuram recipere possunt competentem Angelo apparenti, oportet quod quantum ad
            terminum assumptionis aer iste sit in aliquo inspissatus, et ad proprietatem terrae
            accedens, servata tamen aeris veritate: quod efficere possunt tum per motum localem
            congregando partes, tum etiam per semina in elementis respersa, ut prius dictum est.</p>
          <p xml:id="ta-l2d8q1-d1e248">Ad primum ergo dicendum, quod sicut in locutionibus metaphoricis non est falsitas, eo
            quod non proferuntur ad significandum res quibus nomina sunt imposita, sed magis illa in
            quibus dictarum rerum similitudines inveniuntur; ita etiam in apparitionibus Angelorum
            non est fictio, quia figurae illae non ostenduntur ad significandum esse naturale illius
            rei, sed proprietates Angeli.</p>
          <p xml:id="ta-l2d8q1-d1e251">Ad secundum dicendum, quod quamvis verae proprietates hominis non sint nisi in corpore
            naturali, tamen similitudines illarum proprietatum in aliis esse possunt; et tales
            similitudines sufficiunt ad finem apparitionis.</p>
          <p xml:id="ta-l2d8q1-d1e254">Ad tertium dicendum, quod secundum Dionysium, in eadem figura quandoque ostenditur
            superior et inferior Angelus; quia una res habet diversas proprietates, per quarum
            quasdam potest superiores repraesentare, et per alias inferiores. Praeter ea eaedem
            etiam proprietates sunt superiorum et inferiorum, quamvis diversimode, secundum
            Dionysium.</p>
          <p xml:id="ta-l2d8q1-d1e257">Ad quartum dicendum, quod aer aliquo modo inspissatus, potest figurari, et ab alio aere
            distingui.</p>
          <p xml:id="ta-l2d8q1-d1e260">Ad quintum dicendum, quod est aliquo modo terrestre, inquantum habet terrae
            proprietatem per condensationem; sed illa densitas subito dissolvitur remotis causis
            densitatis.</p>
          <p xml:id="ta-l2d8q1-d1e263">Ad sextum dicendum, quod cum non assumant corpora nisi propter nos, non est probabile
            quod corpora assumpta in caelum Empyreum deferant, neque eis utantur, nisi quatenus
            oportet ad operationes quas circa nos exercent.</p>
          <p xml:id="ta-l2d8q1-d1e267">Ad septimum dicendum, quod in corporibus assumptis a bonis Angelis apparent
            proprietates ignis, praecipue quantum ad splendorem, sicut et proprietates hominis; non
            tamen oportet quod hujusmodi corpora materialiter de igne assumantur.</p>
          <p xml:id="ta-l2d8q1-d1e270">Ad octavum dicendum, quod cum corpus caeli sit incorruptibile, non potest dividi nisi
            secundum imaginationem; nec etiam recipit peregrinas impressiones, unde ex eo non potest
            corpus Angeli formari.</p>
        </div>
        <div xml:id="ta-l2d8q1-Dd1e274" type="articulus">
          <head xml:id="ta-l2d8q1-Hd1e276">Articulus 4</head>

          <head xml:id="ta-l2d8q1-Hd1e279" type="question-title">Utrum Angeli possint comedere in corporibus assumptis</head>
          <div xml:id="ta-l2d8q1-Dd1e282">
            <head xml:id="ta-l2d8q1-Hd1e284">Quaestiuncula 1</head>
            <p xml:id="ta-l2d8q1-d1e287">Ad quartum sic proceditur. Videtur quod Angeli in corporibus assumptis comedere
              possint. Legitur enim Gen. cap. 18, quod Abraham Angelis sibi apparentibus cibos
              apposuerit. Sed ipse cognovit eos esse Angelos, quod ipsa collocutio cum eis habita
              ostendit. Ergo videtur quod comedere possint.</p>
            <p xml:id="ta-l2d8q1-d1e290">Sed contra hoc est quod expressissimum argumentum dominicae resurrectionis est ipsius
              Christi resurgentis comestio: unde dicitur actuum 10, 40: <quote xml:id="ta-l2d8q1-Qd1e292" source="http://scta.info/resource/act10_40@7-10 http://scta.info/resource/act10_41@1-15">dedit eum manifestum
                fieri non omni populo, sed testibus praeordinatis a Deo, nobis qui manducavimus et
                bibimus cum illo</quote>. Sed actus qui spiritui potest convenire, non est
              argumentum corporalis resurrectionis. Ergo Angeli corpora assumentes non vere
              comedunt.</p>
          </div>
          <div xml:id="ta-l2d8q1-Dd1e297">
            <head xml:id="ta-l2d8q1-Hd1e299">Quaestiuncula 2</head>
            <p xml:id="ta-l2d8q1-d1e302">Item, videtur quod possint generare. Dicitur enim Genes. 6, 2: <quote xml:id="ta-l2d8q1-Qd1e304" source="http://scta.info/resource/gen6_2">videntes autem
                filii Dei filias hominum quod essent pulchrae, acceperunt sibi uxores ex omnibus
                quas elegerant</quote>; et hoc Josephus exponit de Daemonibus incubis. Ergo videtur
              quod generare possint.</p>
            <p xml:id="ta-l2d8q1-d1e308">Sed contra est, quod completur generatio per virtutem formativam quae est in semine
              ex corpore vivo resoluto. Sed corpus assumptum a Daemonibus et ab Angelis, non est
              vivum, ut dictum est. Ergo videtur quod generare non possint.</p>
            <p xml:id="ta-l2d8q1-d1e311">Si dicatur, quod generant per hoc quod idem Daemon succubus ad virum, est recipiens
              ab eo quod postmodum in mulierem transfundit, factus incubus ad eam; contra est, quod
              semen non habet virtutem generandi nisi quamdiu calor animae in eo retinetur, quem
              oportet exhalare per magnam distantiam delatum. Ergo videtur quod per istum modum
              generatio fieri non possit.</p>
            <p xml:id="ta-l2d8q1-d1e314">Praeterea, si fieret generatio talis per modum istum, non esset nisi secundum
              virtutem illius seminis. Ergo ex hoc non sequeretur quod geniti essent majoris
              virtutis quam alii homines, ut innuitur ex his quae sequuntur ibi, 4: <quote xml:id="ta-l2d8q1-Qd1e316">isti sunt
                potentes a saeculo viri famosi</quote>.</p>
          </div>
          <div xml:id="ta-l2d8q1-Dd1e321">
            <head xml:id="ta-l2d8q1-Hd1e323">Quaestiuncula 3</head>
            <p xml:id="ta-l2d8q1-d1e326">Item, videtur quod possunt sentire. Assumunt enim corpora habentia diversa organa
              sensibilia. Sed hoc frustra esset, nisi per oculos viderent et per aures audirent.
              Ergo et cetera.</p>
            <p xml:id="ta-l2d8q1-d1e329">Sed contra est quod sentire per organa corporalia est accipientis cognitionem a
              rebus: quod Angelis non convenit, ut dictum est. Ergo et cetera.</p>
          </div>
          <div xml:id="ta-l2d8q1-Dd1e334">
            <head xml:id="ta-l2d8q1-Hd1e336">Quaestiuncula 4</head>
            <p xml:id="ta-l2d8q1-d1e339">Item, videtur quod possint localiter moveri, per id quod legitur Tobiae 6, et
              deinceps de Angelo qui comitatus est Tobiam per multa terrarum spatia.</p>
            <p xml:id="ta-l2d8q1-d1e342">Sed contra est, quia quod conjungitur alicui solum ut motor, si in se sit immobile,
              non movetur ad motum ejus, sicut patet in motoribus orbium, secundum philosophos. Sed
              Angelus, inquantum in se est, est substantia spiritualis immobilis. Ergo videtur quod
              ad motum corporis, cui sicut motor tantum conjungitur, non moveatur.</p>
          </div>
          <div xml:id="ta-l2d8q1-Dd1e346">
            <head xml:id="ta-l2d8q1-Hd1e348">Quaestiuncula 5</head>
            <p xml:id="ta-l2d8q1-d1e351">Item, videtur quod loquantur, ex multis Scripturae locis, quae frequenter eos
              hominibus locutos commemorat.</p>
            <p xml:id="ta-l2d8q1-d1e354">Sed contra est, quia in omni locutione exprimuntur quaedam intentiones intellectae.
              Sed hujusmodi intentiones non possunt pervenire de intellectu ad vocem, nisi aliquo
              mediante quod est proportionatum ad hujusmodi suscipienda, sicut imaginatio humana.
              Ergo videtur quod per corpus inanimatum assumptum vel per corpus brutum loqui non
              possunt.</p>
          </div>
          <div xml:id="ta-l2d8q1-Dd1e358">
            <head xml:id="ta-l2d8q1-Hd1e360">Quaestiuncula 1</head>
            <p xml:id="ta-l2d8q1-d1e363">Respondeo dicendum, quod, ut praedictum est, Angeli corporibus assumptis vitam non
              influunt, sed tantum motum: et ideo considerandum est, quod omnes operationes quae
              sequuntur corpus vivum, inquantum vivum, non possunt Angelis in corporibus assumptis
              convenire; sed tantum illae quae consequuntur corpus mobile inquantum hujusmodi, ut
              movere, impellere, dividere et hujusmodi.</p>
            <p xml:id="ta-l2d8q1-d1e366">Ad primum ergo dicendum, quod comedere secundum completam rationem sui, non dicit
              solum divisionem cibi et trajectionem in os; sed et istum actum procedere a virtute
              potente digerere et convertere in nutrimentum: et ideo Angeli non vere comederunt, sed
              fuit ibi vera divisio cibi, et trajectio in corpus assumptum; qui postmodum non est
              conversus in corpus illud, sed virtute Angeli aliqua dissolutus est in praejacentem
              materiam. Christus autem vere comedit, quamvis cibus conversus non fuerit: quia illa
              decisio cibi fuit habentis virtutem nutritivam et conversivam. Abraham autem etsi in
              fine cognoverit eos esse Angelos, non tamen est inconveniens quod hoc eum in principio
              latuerit: vel si cognoverit, in alicujus mysterii commendationem eis cibos
              apposuit.</p>
          </div>
          <div xml:id="ta-l2d8q1-Dd1e370">
            <head xml:id="ta-l2d8q1-Hd1e372">Quaestiuncula 2</head>
            <p xml:id="ta-l2d8q1-d1e375">Ad id quod secundo quaeritur, dicunt quidam, quod Daemones in corporibus assumptis
              nullo modo generare possunt; nec per filios Dei Angelos incubos significari dicunt,
              sed filios Seth, et per filias hominum eas quae de stirpe Cain descenderunt. Sed quia
              contrarium a multis dicitur, et quod multis videtur non potest omnino falsum esse,
              secundum philosophum, ideo potest dici, quod per eorum actum completur generatio,
              inquantum semen humanum apponere possunt in loco convenienti ad materiam
              proportionatam, sicut etiam semina aliarum rerum colligere possunt ad complendum
              aliquos effectus, ut in praecedenti distinctione dictum est, ut attribuatur id tantum
              eis quod est motus localis, non autem ipsa generatio cujus principium non est virtus
              Daemonis, aut corporis ab eo sumpti, sed virtus illius cujus semen fuit; unde et
              genitus non Daemonis sed alicujus hominis filius est.</p>
            <p xml:id="ta-l2d8q1-d1e378">Et sic patet responsio ad primum quod contra objicitur.</p>
            <p xml:id="ta-l2d8q1-d1e381">Ad secundum dicendum, quod cum hic Daemones velocissime moveantur propter victoriam
              virtutis moventis super rem motam, possunt aliqua ponere ad conservationem seminis, ne
              calor vitalis evaporet.</p>
            <p xml:id="ta-l2d8q1-d1e384">Ad tertium dicendum, quod Daemones possunt scire virtutem seminis decisi ex
              dispositione ejus a quo decisum est, et similiter mulierem proportionatam ad seminis
              illius susceptionem, et etiam constellationem juvantem ad effectum corporalem,
              scilicet optimae complexionis in genito: quibus omnibus concurrentibus, possibile est
              genitos corpore magnos esse vel fortes.</p>
          </div>
          <div xml:id="ta-l2d8q1-Dd1e388">
            <head xml:id="ta-l2d8q1-Hd1e390">Quaestiuncula 3</head>
            <p xml:id="ta-l2d8q1-d1e393">Ad id quod tertio quaeritur, dicendum est, quod Angeli nullo modo vident per oculos
              corporis assumpti, quia haec est operatio potentiae corporis viventis; unde partes
              corporis assumpti non sunt organa sensibilia, sed similitudinem eorum habentia ad
              ostendendum Angelorum spirituales virtutes; unde Dionysius ex omnibus partibus humani
              corporis docet proprietates angelicas considerare; unde non frustra assumuntur.</p>
          </div>
          <div xml:id="ta-l2d8q1-Dd1e397">
            <head xml:id="ta-l2d8q1-Hd1e399">Quaestiuncula 4</head>
            <p xml:id="ta-l2d8q1-d1e402">Ad id quod quarto quaeritur, dicendum est, quod moventur per accidens, motis
              corporibus in quibus sunt: quia definitive sunt in illis corporibus, ita quod non
              alibi. Deus autem non movetur ad motum alicujus corporis: quia ita est in uno quod
              etiam in alio: sicut anima non movetur per accidens ad motum manus sed ad motum totius
              corporis. Similiter etiam motor orbis coniungitur orbi secundum philosophos, et non
              uni parti tantum; quamvis virtus ejus primo appareat in parte dextera unde incipit
              motus, et ideo non movetur per accidens, quia totus orbis non movetur extra locum
              suum, nisi hoc modo quod sit in alio loco ratione et non subjecto.</p>
          </div>
          <div xml:id="ta-l2d8q1-Dd1e407">
            <head xml:id="ta-l2d8q1-Hd1e409">Quaestiuncula 5</head>
            <p xml:id="ta-l2d8q1-d1e412">Ad id quod quinto quaeritur dicendum, quod loqui proprie est per formationem vocum ex
              percussione aeris respirati, determinatis organis, ad exprimendum aliquem intellectum;
              et ideo locutio corporalis Angelis convenire non potest in corporibus assumptis,
              secundum completam significationem, cum non habeant vera organa corporalia; sed est
              aliqua similitudo locutionis, inquantum intelligunt, et intellectum exprimunt
              quibusdam sonis, qui proprie non sunt voces sed similitudines vocum; sicut etiam
              quaedam animalia non respirantia dicuntur vocare, et etiam quaedam instrumenta, ut
              dicit philosophus. Intentiones autem intellectae ab Angelo efficiuntur in illis sonis
              non eaedem numero sed secundum similitudinem significationis per motus determinatos ab
              intellectu, sicut similitudo artis efficitur in materia, ut domus.</p>
          </div>
        </div>
        <div xml:id="ta-l2d8q1-Dd1e417" type="articulus">
          <head xml:id="ta-l2d8q1-Hd1e419">Articulus 5</head>

          <head xml:id="ta-l2d8q1-Hd1e422" type="question-title">Utrum Daemones possint esse intra corpora hominum</head>

          <p xml:id="ta-l2d8q1-d1e425">Ad quintum sic proceditur. Videtur quod Daemones intra corpora hominum esse non
            possint. Dicit enim Glossa super illud Habac. 2, 20: <quote xml:id="ta-l2d8q1-Qd1e427" source="http://scta.info/resource/hab2_20@1-6">dominus in templo sancto
              suo</quote>, quod Daemones simulacris exterius praesidere possunt, non autem interius
            adesse. Ergo multo minus intra humana corpora.</p>
          <p xml:id="ta-l2d8q1-d1e431">Praeterea, duo spiritus creati non possunt esse in eodem loco, ut in primo dictum est.
            Sed anima est in qualibet parte corporis. Ergo videtur quod in nulla parte ejus possit
            esse Daemon.</p>
          <p xml:id="ta-l2d8q1-d1e434">Praeterea, secundum Damascenum, Angelus est ubi operatur. Sed sicut operatur in
            corpore, ita etiam habet aliquam operationem circa animam. Ergo sicut intra animam non
            est, ita nec intra corpus.</p>
          <p xml:id="ta-l2d8q1-d1e438">Praeterea, videtur quod in sensus corporales imprimere non possit praestigiis
            deludendo. Illa enim forma quae videtur oportet quod sit alicubi. Sed non potest esse
            tantum in sensu: quia sensus non habet aliquam speciem nisi a rebus acceptam: nec iterum
            potest esse in re quae videtur sic quod mulier videatur equa: quia duae formae
            substantiales non possunt esse in eodem; et praeterea res illa videretur talis ab
            omnibus: nec iterum in aere circumstante qui susceptibilis figurae non est, nec semper
            unus et idem circa rem illam manet, praecipue quando movetur. Ergo videtur quod
            hujusmodi ludificationes per Daemones fieri non possint.</p>
          <p xml:id="ta-l2d8q1-d1e441">Sed contra, videtur quod etiam in animam illabi possunt. Quia ea quae sunt in corde,
            nullus scire potest, nisi cordis intima penetret. Sed Daemones sciunt cogitationes malas
            peccatorum: quas apud Deum accusant, et ex quibus occasionem tentandi sumunt. Ergo
            videtur quod animae illabantur.</p>
          <p xml:id="ta-l2d8q1-d1e444">Praeterea, ipsi immittunt malas cogitationes, ut dicitur in Psalm. 79, 49:
              <quote xml:id="ta-l2d8q1-Qd1e446">immissiones per Angelos malos</quote>. Ergo videtur quod intellectum penetrare
            possint.</p>
          <p xml:id="ta-l2d8q1-d1e450">Praeterea, ipsi etiam dicuntur incentores malorum. Sed incendere pertinet ad affectum
            cujus est amare. Ergo videtur quod etiam in voluntatem nostram imprimere possint et eam
            intrare.</p>
          <p xml:id="ta-l2d8q1-d1e453">Respondeo dicendum, quod Angeli boni et mali ex virtute naturae suae habent potestatem
            transmutandi corpora nostra sicut etiam alia corpora naturalia; et quia ubi operantur
            ibi sunt, ideo nostris corporibus illabuntur, et per consequens etiam impressionem
            habent in potentias affixas organis, quarum operationes immutantur ad immutationem
            organorum, sicut est sensus, imaginationis, et hujusmodi; sic etiam per accidens eorum
            operatio resultat in intellectum, cujus objectum est phantasia, sicut color visus, ut
            dicitur in 3 de anima. Sed tamen hoc non provenit usque ad voluntatem: quia voluntas
            neque quantum ad actum neque quantum ad objectum dependet ex organo corporali: quia
            objectum suum ab intellectu accipit secundum quod intellectus apprehendit aliquid in
            ratione boni.</p>
          <p xml:id="ta-l2d8q1-d1e456">Ad primum ergo dicendum, quod Daemon dicitur non intus adesse simulacro quasi virtus
            conjuncta, ita quod ex Daemone et simulacro fiat unum, sicut idolatrae putabant aliquod
            numen in imaginibus corporalibus esse.</p>
          <p xml:id="ta-l2d8q1-d1e460">Ad secundum dicendum, quod anima non est in corpore sicut in loco, sed sicut forma in
            materia; et ideo non est unius rationis operatio quam anima in corpus efficit, et
            Daemon; unde sine confusione operationum utrumque simul in eadem corporis parte esse
            potest.</p>
          <p xml:id="ta-l2d8q1-d1e463">Ad tertium dicendum, quod esse intra aliquid, est esse intra terminos ejus. Corpus
            autem habet terminos duplicis rationis, scilicet quantitatis et essentiae; et ideo
            Angelus operans intra terminos corporalis quantitatis, corpori illabitur; non autem ita
            quod sit intra terminos essentiae suae, nec sicut pars, nec sicut virtus dans esse: quia
            esse est per creationem a Deo. Substantia autem spiritualis non habet terminos
            quantitatis, sed tantum essentiae; et ideo in ipsam non intrat nisi ille qui dat esse,
            scilicet Deus creator, qui habet intrinsecam essentiae operationem; aliae autem
            perfectiones sunt superadditae ad essentiam; unde Angelus illuminans non dicitur esse in
            Angelo et in anima, sed extrinsecus aliquid operari.</p>
          <p xml:id="ta-l2d8q1-d1e466">Ad quartum dicendum, quod formae quae videntur in istis praestigiis, non sunt nisi in
            sensu. Hoc autem potest dupliciter contingere per Daemonum operationem. Uno modo ut
            species quae sunt in imaginatione servatae operatione Daemonum ad organa sensuum fluant,
            sicut contingit in somno; et ideo quando illae species contingunt organa sensus
            exterioris, videntur ac si essent res praesentes extra, et actu sentirentur. Alius modus
            potest esse ex immutatione organorum, quibus immutatis, fallitur sensus judicium, sicut
            in eo qui habet gustum corruptum, cui omnia videntur amara. Hoc autem facere possunt
            virtute quarumdam rerum naturalium, sicut ad vaporationem cujusdam fumi trabes domus
            videntur serpentes, et multa experimenta hujusmodi inveniuntur.</p>
          <p xml:id="ta-l2d8q1-d1e469">Ad quintum dicendum, quod cogitationes cordium scire solius Dei est. Possunt tamen
            Angeli aliquas earum conjicere ex signis corporalibus exterioribus, scilicet ex
            immutatione vultus, sicut dicitur: <quote xml:id="ta-l2d8q1-Qd1e471">in vultu legitur hominis secreta
              voluntas</quote>: et ex motu cordis, sicut per qualitatem pulsus etiam a medicis
            passiones animae cognoscuntur.</p>
          <p xml:id="ta-l2d8q1-d1e475">Ad sextum dicendum, quod mali Angeli cogitationes immittunt, ut prius dictum est,
            illustrando phantasmata, ut secundum diversas eorum compositiones possint novae
            intentiones ab eis accipi. Non tamen intellectus cogitur eas accipere: quia praeter
            objectum et potentiam cognoscentem, exigitur ad actualem cognitionem intentio
            cognoscentis vel per sensum vel per intellectum. Sed boni Angeli etiam directe in
            intellectum imprimere possunt: quia, secundum Augustinum, operantur in intelligentias
            nostras miris quibusdam modis. Hoc autem est inquantum lumen intellectus agentis nostri
            confortatur per intellectuale lumen ipsorum. Sed hoc Daemonibus non competit: quia
            quamvis naturale lumen eorum sit efficacius quam lumen intellectus nostri, tamen lumine
            gratiae non sunt perfecti, sed tenebris culpae obumbrati; et ideo non intendunt judicium
            rationis nostrae rectificare per conformationem intellectualis luminis, sed aliqua nobis
            ostendere ex quibus decipiamur, quod faciunt phantasmata illustrando.</p>
          <p xml:id="ta-l2d8q1-d1e478">Ad septimum dicendum, quod Daemones dicuntur incentores, inquantum faciunt fervere
            sanguinem; et sic anima ad concupiscendum disponitur, sicut etiam quidam cibi libidinem
            provocant. In voluntatem autem imprimere solius Dei est, quod est propter libertatem
            voluntatis, quae est domina sui actus, et non cogitur ab objecto, sicut intellectus
            cogitur demonstratione. Unde patet ex praedictis quod Daemones imprimunt in phantasiam,
            sed Angeli etiam in intellectum; Deus autem solus in voluntatem.</p>
        </div>
        <div xml:id="ta-l2d8q1-Dd1e482" type="articulus">
          <head xml:id="ta-l2d8q1-Hd1e484">Articulus 6</head>

          <head xml:id="ta-l2d8q1-Hd1e487" type="question-title">Utrum Deus apparuerit in figuris corporalibus</head>

          <p xml:id="ta-l2d8q1-d1e490">Ad sextum sic proceditur. Videtur quod ipse Deus in corporalibus figuris non
            apparuerit. Hujusmodi enim apparitiones factae patribus in prophetis, factae sunt
            mediantibus Angelis, quorum etiam dispositione lex tradita est, ut dicitur <ref xml:id="ta-l2d8q1-Rd1e485" target="http://scta.info/resource/act7_53">Act. 7</ref>, et ad
            <ref xml:id="ta-l2d8q1-Rd1e488" target="http://scta.info/resource/hebr2_22">Hebr. 2</ref>. Sed ille apparet qui immediate revelationem facit. Ergo videtur quod in
            hujusmodi formis corporalibus Deus non apparuerit.</p>
          <p xml:id="ta-l2d8q1-d1e493">Praeterea, Angelus apparens visibiliter assumit corpus in quo videtur. Sed Deus nunquam
            assumpsit corpus, nisi in unitate personae. Ergo videtur, quod ipse in corporalibus
            figuris non videatur.</p>
          <p xml:id="ta-l2d8q1-d1e496">Praeterea, Angelus qui apparet in aliquo corpore, est in eo in quo prius non fuerat.
            Sed in illis creaturis in quibus apparere dicitur Deus non est nisi sicut prius fuerat,
            scilicet per essentiam, praesentiam; et potentiam. Ergo videtur quod ipse non
            apparebat.</p>
          <p xml:id="ta-l2d8q1-d1e500">Praeterea, si ipse Deus apparuerit, ergo videtur quod missio visibilis facta fuerit in
            veteri testamento, sicut etiam in novo, quod a sanctis negatur.</p>
          <p xml:id="ta-l2d8q1-d1e503">Sed contra est, quod dicitur Exod. 20, 3, ubi dominus loquitur ad populum dicens:
              <quote xml:id="ta-l2d8q1-Qd1e505" source="http://scta.info/resource/ex20_3@1-6">non erunt tibi alii dii praeter me</quote>; et frequenter etiam invenitur:
              <quote xml:id="ta-l2d8q1-Qd1e508">ego dominus</quote>. Ergo videtur quod ipsemet Deus apparuerit.</p>
          <p xml:id="ta-l2d8q1-d1e512">Praeterea, <ref xml:id="ta-l2d8q1-Rd1e513">Isai. 6, 1</ref>, dicitur: <quote xml:id="ta-l2d8q1-Qd1e514" source="http://scta.info/resource/is6_1@8-15">vidi dominum sedentem super solium excelsum et
              elevatum</quote>, quod non potest convenire nisi ipsi Deo. Ergo videtur, quod ipsum
            Deum viderit.</p>
          <p xml:id="ta-l2d8q1-d1e518">Respondeo dicendum, quod Deus secundum essentiam suam corporalibus oculis nunquam
            videri potest nec etiam intellectu nisi a beatis, sed in corporalibus formis hominibus
            apparuit. Haec autem apparitio facta est ministerio Angelorum, ut dicit Augustinus in
            Lib. de Trinitate: quia divinae illuminationes non veniunt in nos nisi mediante caelesti
            hierarchia, ut dicit Dionysius. Unde in omnibus illis apparitionibus corporalibus corpus
            formatum est et assumptum et motum ab Angelo; sed tamen in corpore assumpto per Angelum
            dicitur apparere Angelus, et aliquando Deus. Formatio enim et apparitio corporis
            assumpti, ut dictum est, fit ad ostendendas proprietates spiritualium substantiarum.
            Quandoque enim Angelus, qui immediate illuminat hominem, vult instruere eum de propria
            virtute quam ipse habet; et tunc in corpore illo exprimit similitudines suae virtutis;
            et sic dicitur ille inferior Angelus apparere. Aliquando autem vult instruere hominem de
            virtute divina, vel etiam superioris Angeli, per quam operatur; et tunc format corpus
            assumptum ad exprimendam eminentiam divinae majestatis vel etiam proprietates superioris
            Angeli; et tunc dicitur Deus apparere vel ille superior Angelus; et hoc etiam Gregorius
            dicit in Glossa Exodi 3 assignans causam quare Angelus qui loquebatur Moysi, quandoque
            vocatur Angelus, quandoque dominus.</p>
          <p xml:id="ta-l2d8q1-d1e521">Et per hoc patet responsio ad primum: quia non dicitur apparere ille Angelus qui
            immediate corpus format, sed Deus, cujus proprietates in figura ostensi corporis
            significantur.</p>
          <p xml:id="ta-l2d8q1-d1e524">Et similiter ad secundum: quia quamvis Angelus corpus formet vel moveat, non tamen ipse
            apparere dicitur, ratione jam dicta, sed Deus.</p>
          <p xml:id="ta-l2d8q1-d1e528">Ad tertium dicendum, quod Deus erat in illis creaturis novo modo, sicut signatum in
            signo.</p>
          <p xml:id="ta-l2d8q1-d1e531">Ad quartum dicendum, quod immissio visibilis divinae personae differt ab apparitione,
            de qua differentia dictum est, in 1, dist. 16.</p>
        </div>
        <div xml:id="ta-l2d8q1-Dd1e535">
          <head xml:id="ta-l2d8q1-Hd1e537">Expositio textus</head>
          <p xml:id="ta-l2d8q1-d1e540"><quote xml:id="ta-l2d8q1-Qd1e541">Ad patiendum humor et humus; ad faciendum aer et ignis aptitudinem
              habent</quote>. Videtur hoc esse falsum: quia in aqua dominatur qualitas activa,
            scilicet frigidum; et ita videtur magis esse activa quam aer in quo dominatur qualitas
            passiva, scilicet humidum. Et dicendum, quod ista objectio procedit, considerata actione
            et passione secundum qualitates activas et passivas. Sed aliter est, si consideretur
            secundum formas substantiales quae sunt prima principia actionis; quanto enim aliquid
            est magis subtile, magis est activum, quia plus habet de forma; et grossum est magis
            passivum, quia plus habet de materia. <quote xml:id="ta-l2d8q1-Qd1e544">Sed ubi Deum hominibus in corporalibus
              imaginibus apparuisse asserit, perplexam quaestionem proponit</quote>. Hic movetur
            quaestio habens tres partes secundum tres modos quibus potest divina apparitio
            aestimari. Unus modus est ut aliqua nova creatura creetur ad hoc quod in ea Deus
            appareat, et hoc verum est si per creationem intelligatur formatio corporis facta per
            ministerium Angelorum. Secundus modus est ut Angeli corpora naturaliter unita
            diversimode transforment ad exprimendum diversas similitudines. Tertius modus est ut
            supra corpora quae habent, alia grossiora assumant, quasi indumenta quibus induantur: et
            utrumque istorum falsum est, quia supponit Angelos habere corpora naturaliter unita.
              <quote xml:id="ta-l2d8q1-Qd1e547">Visibile enim quidquam non est quod non sit mutabile</quote>. Istud absolute
            verum est, si intelligatur de visu exteriori: quia omne visibile est corpus naturale, et
            omne corpus naturale est mobile vel secundum locum vel alio modo. <quote xml:id="ta-l2d8q1-Qd1e550">Daemones per
              energicam operationem non credimus substantialiter illabi animae</quote>. Energia
            dicitur ab en quod est in, et ergia, quod est labor, et geos, quod est terra et convenit
            his qui interius terrestri et melanchonico humore laborant: quia tales usu rationis
            privantur; ideo energumeni etiam dicuntur illi qui interius a Daemone possidentur.</p>
        </div>

      </div>
    </body>
  </text>
</TEI>