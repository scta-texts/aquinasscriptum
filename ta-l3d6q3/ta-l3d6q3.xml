<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber III, Distinctio 6, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber III, Distinctio 6, Quaestio 3</title>
          <date when="2016-02-26">February 26, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-02-26">February 26, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass., Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      



      <div xml:id="starts-on">
        <!-- start number needs correcting -->
        <cb ed="#H" n="30rb" select="dd"/>
      </div>
    </front>
    <body>
      <div xml:id="ta-l3d6q3">
        <head xml:id="ta-l3d6q3-Hd1e99">Quaestio 3</head>
        <div xml:id="ta-l3d6q3-Dd1e102">
          <head xml:id="ta-l3d6q3-Hd1e104">Prooemium</head>
          <p xml:id="ta-l3d6q3-d1e107">Deinde quaeritur de his quae pertinent ad tertiam opinionem; et circa hoc quaeruntur duo: 1 utrum ex anima et corpore Christi fuerit aliquid compositum; 2 utrum anima et corpus fuerint unita divinae personae accidentaliter.</p>
        </div>
        <div xml:id="ta-l3d6q3-Dd1e111" type="articulus">
          <head xml:id="ta-l3d6q3-Hd1e113">Articulus 1</head>
          <head xml:id="ta-l3d6q3-Hd1e116" type="question-title">Utrum in Christo fuerit aliqua compositio animae et corporis</head>
          <p xml:id="ta-l3d6q3-d1e119">Ad primum sic proceditur. Videtur quod non fuerit aliqua compositio animae et corporis in Christo. Supra enim, dist. 2, probavit Magister, quod nomine humanae naturae intelligitur anima et corpus; nec ita accipitur in Christo sicut in aliis. Cum ergo in aliis hominibus accipiatur humana natura pro eo quod compositum est ex anima et corpore; videtur quod in Christo accipiatur pro partibus non compositis.</p>
          <p xml:id="ta-l3d6q3-d1e122">Praeterea, Damascenus dicit, quod in domino Jesu non est communem speciem accipere. Sed ex anima et corpore unitis consurgit natura speciei. Ergo videtur quod non fuerunt ad invicem unita in Christo.</p>
          <p xml:id="ta-l3d6q3-d1e125">Praeterea, post ultimam compositionem non potest esse alia compositio. Sed ultima compositio in natura est animae rationalis ad corpus. Ergo si ista unio esset in Christo, non posset sequi unio ad divinam personam.</p>
          <p xml:id="ta-l3d6q3-d1e129">Praeterea, anima non conjungitur carni nisi ut vivificet ipsam. Sed caro poterat vivificari ex unione ad ipsam vitam, scilicet verbum. Ergo non oportuit quod carni uniretur.</p>
          <p xml:id="ta-l3d6q3-d1e132">Sed contra, homo univoce dicitur de Christo et aliis hominibus; alias non esset ejusdem speciei, nec per eum deberet satisfieri pro peccatis humani generis. Sed de ratione hominis, secundum quod praedicatur de aliis, est compositio animae et corporis. Ergo et in Christo fuit unio animae et carnis.</p>
          <p xml:id="ta-l3d6q3-d1e135">Praeterea, corpus non est animatum, nisi anima conjungatur ei quasi forma. Si ergo anima non fuisset unita corpori Christi quasi forma, fuisset corpus illud inanimatum; et ita non fuisset assumptibile.</p>
          <p xml:id="ta-l3d6q3-d1e138">Respondeo dicendum, quod unio animae ad carnem constituit rationem hominis, et omnium partium ejus; unde remota anima, non dicitur homo nec oculus nec caro nisi aequivoce, sicut homo pictus; et ideo si tollatur unio animae Christi ad carnem ejus, sequitur quod non sit homo verus, nec caro ejus vera; quod est contra articulum fidei; et ideo haec opinio tertia non solum est falsa, sed haeretica, et in Concilio Ephesino sub Caelestino I Papa condemnata. Tamen ista opinio videtur ex eodem fonte processisse cum prima, scilicet ex hoc quod credebant omne compositum ex anima et corpore habere rationem hominis; et ideo, quia prima opinio posuit animam et corpus unita ad invicem, esse assumpta, coacta fuit ponere hominem esse assumptum, et Christum esse duo. Haec autem opinio, ut hoc negaret, posuit animam et corpus esse assumpta non unita. Secunda vero utrumque evitat, ut dictum est.</p>
          <p xml:id="ta-l3d6q3-d1e141">Ad primum ergo dicendum, quod non fuit intentio <name ref="#Lombard">Magistri</name> dicere, quod per humanam naturam in Christo significentur corpus et anima non unita; non enim quantum ad hoc assignat differentiam, sed quantum ad hoc quod humana natura in aliis consurgit ex omnibus quae substantialiter in ipsis sunt: in Christo autem non, sed solum ex corpore et anima.</p>
          <p xml:id="ta-l3d6q3-d1e147">Ad secundum dicendum, quod Damascenus loquitur quantum ad unionem divinitatis ad humanam naturam, ex qua non consurgit tertia natura speciei quantum ad unionem animae ad corpus.</p>
          <p xml:id="ta-l3d6q3-d1e151">Ad tertium dicendum, quod compositio animae rationalis ad carnem est ultima in operibus naturae; sed compositio humanitatis ad personam verbi non fit operatione naturae, sed virtute divina.</p>
          <p xml:id="ta-l3d6q3-d1e154">Ad quartum dicendum, quod verbum vivificat carnem Christi active, et non formaliter: et ideo requiritur anima, quae formaliter vivificet.</p>
        </div>
        <div xml:id="ta-l3d6q3-Dd1e158" type="articulus">
          <head xml:id="ta-l3d6q3-Hd1e160">Articulus 2</head>
          <head xml:id="ta-l3d6q3-Hd1e163" type="question-title">Utrum humana natura verbo accidentaliter uniatur</head>
          <p xml:id="ta-l3d6q3-d1e166">Ad secundum sic proceditur. Videtur quod humana natura accidentaliter verbo uniatur. <ref xml:id="ta-l3d6q3-Rd1e168"><title ana="#phil">Ad Philip.</title> 2, 7:</ref> <quote xml:id="ta-l3d6q3-Qd1e173" source="http://scta.info/resource/phil2_7">habitu inventus ut homo</quote>. Ergo cum habitus sit genus accidentis, videtur quod Deus fuerit homo accidentaliter.</p>
          <p xml:id="ta-l3d6q3-d1e177">Praeterea, omne quod advenit post esse completum, est accidens. Sed humana natura advenit filio Dei post esse completum ipsius. Ergo advenit ei accidentaliter.</p>
          <p xml:id="ta-l3d6q3-d1e180">Praeterea, secundum philosophum, in subjecto dicitur esse quod est in aliquo non sicut pars. Sed humanitas in Christo non est sicut pars, ut dictum est. Ergo est in eo sicut in subjecto. Sed in subjecto esse est proprium accidentis. Ergo unitur verbo accidentaliter.</p>
          <p xml:id="ta-l3d6q3-d1e184">Praeterea, accidens est quod adest et abest praeter subjecti corruptionem. Sed humana natura hoc modo se habet ad personam filii Dei. Ergo unitur ei accidentaliter.</p>
          <p xml:id="ta-l3d6q3-d1e187">Sed contra est decretalis <name>Alexandri Papae:</name> <quote xml:id="ta-l3d6q3-Qd1e192">cum</quote> (inquit) <quote xml:id="ta-l3d6q3-Qd1e195">Christus sit perfectus Deus et perfectus homo; qua temeritate audent quidam dicere, quod Christus, secundum quod homo, non est aliquid?</quote> Sed praedicatum accidentale non praedicat aliquid, sed aliqualiter se habens. Ergo homo non est praedicatum accidentale.</p>
          <p xml:id="ta-l3d6q3-d1e199">Praeterea, <name ref="#Aristotle">Aristoteles</name> in <ref xml:id="ta-l3d6q3-Rd1e204">1 <title ana="#Physics">Physic.</title>,</ref> dicit: <quote xml:id="ta-l3d6q3-Qd1e210">quod vere est</quote>, idest substantia, <quote xml:id="ta-l3d6q3-Qd1e213">fit accidens nulli</quote>. Sed humanitas est substantia. Ergo non potest dici accidens alicui.</p>
          <p xml:id="ta-l3d6q3-d1e217">Praeterea, si est accidens, oportet quod alicui accidat. Non homini, quia per se convenit ei humanitas. Ergo accidit filio Dei; quod est contra Boetium, qui dicit, quod in Deo non est aliquod accidens.</p>
          <p xml:id="ta-l3d6q3-d1e220">Respondeo dicendum, quod quamvis hoc quod est accidens in se, possit esse aliquo modo substantia alicui, ut color albedini; tamen quod est in se substantia, non potest esse accidens alicujus, quamvis conjunctio unius substantiae ad alteram possit esse accidens, ut sic una substantia alteri accidentaliter advenire dicatur, sicut vestis homini. Sed hoc non potest esse nisi dupliciter: vel quod conjungatur ei secundum contactum, sicut vestis homini, vel sicut dolium vino; aut sicut mobile motori, sicut Angelus conjungitur corpori quod assumit. Et cum contactus non sit nisi corporum, oportet dicere, quod humana natura non potest advenire divinae personae nisi sicut mobile motori, ut dicatur Christus hoc modo assumpsisse naturam humanam, sicut Angelus assumit corpus, ut oculis mortalium videatur, sicut dicitur in littera; et sic spiritus sanctus visus est in columba. Haec autem assumptio non vere facit praedicari assumptum de assumente, nec proprietates assumpti vere transfert in assumentem: non enim Angelus assumens corpus ad hominis similitudinem, vere est homo, nec vere habet aliquas proprietates hominis; neque spiritus sanctus potest dici minor seipso propter speciem columbae in qua apparuit, ut dicit Augustinus. Unde patet quod haec opinio non potest dicere, quod filius Dei vere sit homo, vel vere sit passus: et ideo cum neget veritatem articulorum, condemnata est quasi haeretica. Tamen etiam quantum ad hanc positionem procedit ab eodem fonte cum prima, scilicet ex hoc quod humana natura non assumeretur ad esse divinae personae. Unde prima opinio ponebat, quod assumptum habebat esse per se, in quo subsistebat; haec autem tertia opinio ponit, quod non subsistit assumptum, neque persona in eo, sed est esse accidentale superadditum.</p>
          <p xml:id="ta-l3d6q3-d1e223">Ad primum ergo dicendum, quod humana natura in Christo habet aliquam similitudinem cum accidente, et praecipue cum habitu, quantum ad tria. Primo, quia advenit personae divinae post esse completum, sicut habitus, et omnia alia accidentia. Secundo, quia est in se substantia, et advenit alteri, sicut vestis homini. Tertio, quia melioratur ex unione ad verbum, et non mutat verbum; sicut vestis formatur secundum formam vestientis, et non mutat vestientem. Unde antiqui dixerunt, quod vergit in accidens; et quidam propter hoc addiderunt, quod degenerat in accidens: quod tamen non ita proprie dicitur; quia natura humana in Christo non degenerat, immo magis nobilitatur.</p>
          <p xml:id="ta-l3d6q3-d1e227">Ad secundum dicendum, quod quamvis adveniat post esse completum, non tamen est accidentaliter adveniens: quia trahitur ad unionem in illo esse, sicut corpus adveniet animae in resurrectione.</p>
          <p xml:id="ta-l3d6q3-d1e230">Ad tertium dicendum, quod quamvis non proprie possit dici pars, tamen aliquid habet de ratione partis; quod non habet accidens, ut patet ex dictis.</p>
          <p xml:id="ta-l3d6q3-d1e233">Ad quartum dicendum sicut ad secundum.</p>
        </div>
        <div xml:id="ta-l3d6q3-Dd1e237">
          <head xml:id="ta-l3d6q3-Hd1e239">Expositio textus</head>
          <p xml:id="ta-l3d6q3-d1e242"><quote xml:id="ta-l3d6q3-Qd1e243">Quaeritur, an his locutionibus, Deus factus est homo</quote> etc (...) <quote xml:id="ta-l3d6q3-Qd1e246">dicatur Deus factus esse aliquid</quote>. Hic ponit tres quaestiones. Prima est, utrum homo aliquid praedicet de Christo. Et secundum primam et secundam opinionem praedicat aliquid, quia de eo praedicatur in quid, quia est unio substantialis; secundum vero tertiam opinionem non praedicat aliquid, sed aliquo modo se habens. Secundam quaestionem ponit ibi: <quote xml:id="ta-l3d6q3-Qd1e249">et an ita conveniat dici</quote>: utrum homo factus sit Deus, sicut Deus factus est homo: quod prima opinio concedit; secunda et tertia non, proprie loquendo, ut in sequenti dist. patebit. Tertia quaestio est: si per hujusmodi locutiones non dicitur Deus factus aliquid, quis erit in his intellectus? Et hanc ponit ibi: <quote xml:id="ta-l3d6q3-Qd1e252">et si ex his locutionibus non dicitur Deus factus esse aliquid, vel esse aliquid, quae sit intelligentia harum locutionum, et similium. Alii enim dicunt, in ipsa verbi incarnatione hominem quemdam ex anima rationali et humana carne constitutum</quote>. Hic ponit positiones primae opinionis, non omnes, sed quae sufficiunt ad intellectum ejus: et prima positio est radix opinionis, scilicet quod anima et corpus assumuntur unita (quod est contra tertiam), non solum ad constituendam humanitatem, sed etiam hominem (quod est contra secundam), et hoc est quod dicit: <quote xml:id="ta-l3d6q3-Qd1e255">hominem quemdam</quote>; et quod ista unio animae ad carnem, ex qua constituitur homo, praecedit unionem ad verbum secundum intellectum; et hoc est quod dicit: <quote xml:id="ta-l3d6q3-Qd1e258">et ille homo coepit esse Deus</quote>; non autem tempore; et hoc est quod dicit: <quote xml:id="ta-l3d6q3-Qd1e262">in ipsa verbi incarnatione</quote>. Secundam positionem ponit ibi: <quote xml:id="ta-l3d6q3-Qd1e265">concedunt etiam hominem illum assumptum a verbo, et unitum verbo</quote>; et hoc est quod homo est assumptus, et quod assumens est assumptum, quod notatur in hoc quod dicit: <quote xml:id="ta-l3d6q3-Qd1e268">tamen esse verbum</quote>; et quod per assumptionem Deus factus est homo; unde dicit: <quote xml:id="ta-l3d6q3-Qd1e271">et ea ratione tradunt dictum esse Deum factum hominem</quote>. Tertia est quod homo factus est Deus, et e converso, ibi: <quote xml:id="ta-l3d6q3-Qd1e274">unde vere dicitur: Deus factus est homo, et homo factus est Deus</quote>. Quarta est quod homo dicit compositum ex duabus substantiis, ibi: <quote xml:id="ta-l3d6q3-Qd1e277">cumque dicant illum hominem ex anima rationali et humana carne subsistere, non tamen fatentur ex duabus naturis esse compositum. Et ne de suo tantum loqui putentur, hanc sententiam pluribus muniunt testimoniis</quote>. Hic inducuntur auctoritates ad probandum primam opinionem. Et sciendum, quod quatuor probant per praedictas auctoritates. Primum est, quod Christus est duo; quod probant per primam auctoritatem, quae incipit ibi: <quote xml:id="ta-l3d6q3-Qd1e281">cum legitur</quote>, ex illo verbo, <quote xml:id="ta-l3d6q3-Qd1e284">utrumque simul unam personam</quote>. Item per secundam, quae incipit, ibi, <quote xml:id="ta-l3d6q3-Qd1e287">Jesus Christus</quote>, ex illo verbo, <quote xml:id="ta-l3d6q3-Qd1e290">utraque substantia, scilicet divina et humana, filius est unicus Dei patris omnipotentis</quote>, ex illo, <quote xml:id="ta-l3d6q3-Qd1e293">aliud propter verbum, et aliud propter hominem</quote>. Item per quartam, quae incipit ibi: <quote xml:id="ta-l3d6q3-Qd1e296">agnoscamus geminam substantiam</quote>, ex illo verbo, <quote xml:id="ta-l3d6q3-Qd1e300">utrumque autem simul, non duo, sed unus est Christus</quote>. Quod autem dicitur, <quote xml:id="ta-l3d6q3-Qd1e303">utrumque Christus</quote>, intelligendum est non proprie dici, sed materialiter; sicut paries et tectum dicitur domus. Quod vero dicit, <quote xml:id="ta-l3d6q3-Qd1e306">aliud et aliud</quote>, intelligendum est, alterius et alterius naturae. Secundum quod probant, est quod homo factus est Deus: et hoc probant per tertiam auctoritatem, quae incipit ibi: <quote xml:id="ta-l3d6q3-Qd1e309">quid natura humana in Christo homine meruit?</quote> Ex illo verbo, <quote xml:id="ta-l3d6q3-Qd1e312">quibus mereretur iste homo una fieri persona cum Deo</quote>. Item ex quinta, quae incipit ibi: <quote xml:id="ta-l3d6q3-Qd1e315">ille homo, ut a verbo patri coaeterno in unitatem personae assumptus filius Dei unigenitus esset, unde hoc meruit?</quote> Ex illo verbo, <quote xml:id="ta-l3d6q3-Qd1e319">ex quo ille homo esse cepit</quote>. Item ex sexta, quae incipit ibi: <quote xml:id="ta-l3d6q3-Qd1e322">homo quicumque</quote>, ex illo verbo, <quote xml:id="ta-l3d6q3-Qd1e325">homo ille ab initio factus est Christus</quote>. Item ex septima, quae incipit ibi, <quote xml:id="ta-l3d6q3-Qd1e328">gratia Dei nobis in homine Christo commendatur</quote>, ex illo verbo, <quote xml:id="ta-l3d6q3-Qd1e331">una cum illo persona filius Dei fieret</quote>; quod qualiter intelligendum sit, in sequenti dist. dicetur. Tertium est, quod homo sit assumptus; et hoc probant per auctoritatem quintam, quae incipit ibi: <quote xml:id="ta-l3d6q3-Qd1e334">ille homo ut a verbo patri coaeterno in unitatem personae assumptus, filius Dei unigenitus esset, unde hoc meruit?</quote> Quae expresse hoc dicit: et hoc in praecedenti dist. solutum est: quia homo dicitur assumptus, idest natura hominis. Quartum quod probant, est quod homo constat ex duabus substantiis, per octavam auctoritatem, quae incipit ibi: <quote xml:id="ta-l3d6q3-Qd1e338">Christum non ambigimus esse Deum verbum</quote>; quae expresse hoc dicit; sed Hilarius loquitur quantum ad formam significatam, non quantum ad suppositum. <quote xml:id="ta-l3d6q3-Qd1e341">Sunt autem alii</quote>. In hoc capite ponit positiones secundae opinionis. Ponit ergo duas positiones ejus, in quibus tota consistit: prima est, quod assumptum est compositum ex anima et corpore per modum naturae humanae, quod patet ex hoc quod humanam naturam, ex qua, et divina dicit Christum constare, statim exponit per animam et corpus, ex quibus non constat natura humana, nisi secundum quod sunt conjuncta ad invicem; et quod hoc compositum sit homo, habet ex unione ad divinam personam; unde dicit, quod homo ille non tantum constat ex anima et corpore, sed ex his et divinitate. Quod autem dicit: <quote xml:id="ta-l3d6q3-Qd1e344">in parte consentiunt</quote>, intendit quantum ad hoc quod utraque ponit quod homo praedicat de Christo quid, et quod anima et corpus sint unita ad invicem. Secunda positio est, quod persona verbi ante incarnationem fuit simplex, sed post est composita. Et post hoc removet duo inconvenientia quae videntur sequi: primum est quod persona verbi sit alia quam primo: quod removet ibi: <quote xml:id="ta-l3d6q3-Qd1e347">nec est ideo alia persona quam prius</quote>; secundum quod persona sit facta: quod removet ibi: <quote xml:id="ta-l3d6q3-Qd1e350">nec tamen persona illa debet dici facta persona. De hoc Augustinus in Lib. sententiarum prosperi ait</quote>. Hic ponit auctoritates probantes secundam opinionem; et probant duo: scilicet quod est una hypostasis, et quod persona post incarnationem est composita, quod satis patet in littera. <quote xml:id="ta-l3d6q3-Qd1e353">Sunt etiam alii qui in incarnatione verbi non solum personam ex naturis compositam negant, verum etiam hominem aliquem, sive etiam aliquam substantiam, ibi ex anima et carne compositam vel factam diffitentur</quote>. Hic ponit positiones tertiae opinionis; et ponit quatuor, in quibus tota consistit: prima est, quod ex anima et corpore non sit aliquid unum; et hoc ponitur statim in principio; secunda, quod haec duo adveniunt divinae personae accidentaliter, sicut indumentum; et hoc ibi: <quote xml:id="ta-l3d6q3-Qd1e357">sed sic illa duo, scilicet animam et carnem, verbi personae vel naturae unita esse ajunt, ut non ex illis duobus vel ex his tribus, aliqua substantia vel persona fieret</quote>. Et deinde removet duo inconvenientia. Unum quod sequitur ex prima positione, scilicet quod Deus non sit verus homo; et hoc ibi: <quote xml:id="ta-l3d6q3-Qd1e360">qui ideo dicitur verus factus homo, quia veritatem carnis et animae accepit</quote>. Sed constat quod non potest evitare: quia remota unione animae ad corpus, non invenitur veritas carnis; et praeterea adhuc si sit vera caro et vera anima, non erit verus homo, nisi sint unita. Secundum est quod sequitur ex secunda positione, scilicet, quod si anima et corpus advenerint accidentaliter, non pertineant ad singularitatem divinae personae; quod removet ibi: <quote xml:id="ta-l3d6q3-Qd1e363">quae duo etiam in singularitatem vel unitatem suae personae accepisse legitur</quote>. Patet etiam quod non potest hoc inconveniens evitare: quia non sequitur: si non addit ad numerum personarum, ergo pertinet ad singularitatem divinae personae: sicut etiam columba in qua spiritus sanctus apparuit, non auget numerum personarum, non tamen pertinet ad singularitatem personae spiritus sancti. Tertia positio est, quod persona verbi est simplex post incarnationem sicut ante; in quo convenit cum prima; et hoc ibi: <quote xml:id="ta-l3d6q3-Qd1e366">et quia ipsa persona verbi quae prius erat sine indumento, assumptione indumenti non est divisa, vel mutata</quote>. Quarta, quod homo de Deo non praedicat quid sed habitum: et hoc ibi: <quote xml:id="ta-l3d6q3-Qd1e369">qui secundum habitum Deum hominem factum dicunt</quote>; et hoc probat ad inconveniens ducendo, ibi: <quote xml:id="ta-l3d6q3-Qd1e372">nam si essentialiter, inquiunt illi, Deus esset homo, vel homo esse Deus intelligeretur; tunc si Deus assumpsisset hominem in sexu muliebri, et mulier essentialiter Deus esset et e converso</quote>; quod tamen patet non esse inconveniens. <quote xml:id="ta-l3d6q3-Qd1e376">Ne autem et isti de suo sensu influere videantur, testimoniis in medium productis quod dicunt confirmant</quote>. Hic ponit auctoritates probantes hanc tertiam opinionem: primum quod probant, est quod persona ista non fuit mutata per incarnationem, et quod humana natura non auget numerum personarum; et hoc per primam auctoritatem. Sed hoc non est contra secundam opinionem, quae quamvis ponat personam compositam, non tamen mutatam: nec sufficit ad probandum quod anima et corpus non pertineant ad singularitatem divinae personae, quia non est auctus numerus personarum. Secundum quod probant est, quod homo dicitur de Deo secundum habitum; et hoc per secundam auctoritatem, ibi: <quote xml:id="ta-l3d6q3-Qd1e379">multis modis habitum dicimus</quote>, quae expresse dicere hoc videtur. Item per tertiam, quae incipit ibi: <quote xml:id="ta-l3d6q3-Qd1e382">si quaeritur ipsa incarnatio quomodo facta sit, ipsum verbum Dei dico carnem factum</quote>, ex illo verbo, <quote xml:id="ta-l3d6q3-Qd1e385">indutum</quote>. Item ex quinta, sexta, et septima, quae Deum dicunt suscepisse hominem, aut humanam naturam, ut visibilis esset. Sed non oportet quod omne quod suscipitur, sit accidens. Item ex ultima, quae incipit ibi: <quote xml:id="ta-l3d6q3-Qd1e388">quomodo Dei filius ex Maria est?</quote> Ex illo verbo: <quote xml:id="ta-l3d6q3-Qd1e391">non fuit habitus ille tantum hominis</quote>; idest puri hominis, <quote xml:id="ta-l3d6q3-Qd1e395">sed ut hominis</quote>: quia purus homo videbatur propter habitum. Sed omnia haec per similitudinem dicuntur, et non per proprietatem, sicut ex praedictis patet. Tertium est, quod Christus dicatur homo, quia habuit corpus et animam sibi unita, ex quarta auctoritate, quae incipit ibi: <quote xml:id="ta-l3d6q3-Qd1e398">Dei filius, cum sit Deus aeternus et verus, pro nobis factus est homo verus et plenus</quote>, ex illo verbo: <quote xml:id="ta-l3d6q3-Qd1e401">in eo vero plenus</quote>. Sed haec auctoritas non negat unionem animae et corporis, immo magis ponit, per hoc quod dicit veram naturam: non enim est natura humana nisi ex compositione animae et corporis.</p>
        </div>
      </div>
    </body>
  </text>
</TEI>