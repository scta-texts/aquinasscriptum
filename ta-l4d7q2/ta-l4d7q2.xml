<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 7, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 7, Quaestio 2</title>
          <date when="2016-03-18">March 18, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-18">March 18, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="97b"/>
      </div>
    </front>
    <body>
      <div xml:id="ta-l4d7q2">
        <head xml:id="ta-l4d7q2-Hd1e97">Quaestio 2</head>
        <div xml:id="ta-l4d7q2-Dd1e100">
          <head xml:id="ta-l4d7q2-Hd1e102">Prooemium</head>
          <p xml:id="ta-l4d7q2-d1e105">Deinde quaeritur de effectu confirmationis; et circa hoc quaeruntur duo: 1 de effectu
            qui est res et sacramentum, scilicet character; 2 de effectu qui est res tantum,
            scilicet gratia.</p>
        </div>
        <div xml:id="ta-l4d7q2-Dd1e109" type="articulus">
          <head xml:id="ta-l4d7q2-Hd1e111">Articulus 1</head>

          <head xml:id="ta-l4d7q2-Hd1e114" type="question-title">Utrum in sacramento confirmationis character imprimatur</head>
          <div xml:id="ta-l4d7q2-Dd1e117">
            <head xml:id="ta-l4d7q2-Hd1e119">Quaestiuncula 1</head>
            <p xml:id="ta-l4d7q2-d1e122">Ad primum sic proceditur. Videtur quod in confirmatione character non imprimatur.
              Character enim, ut supra, dist. 4, quaest. 1 art. 1 in corp., dictum est, est signum
              distinctivum. Sed pugna spiritualis omnibus indicitur. Cum ergo confirmationis
              sacramentum detur ad roborandum in pugna spirituali, videtur quod in ipsa non fiat
              aliqua distinctio alicujus ab altero per impressionem characteris.</p>
            <p xml:id="ta-l4d7q2-d1e125">Praeterea, in veteri lege erat necessaria pugna spiritualis, sicut et in nova. Sed in
              lege veteri non erat aliquod sacramentum characterem imprimens, ut supra dictum est.
              Ergo nec confirmatio characterem imprimit.</p>
            <p xml:id="ta-l4d7q2-d1e128">Praeterea, supra dictum est, quod character est spiritualis potestas. Sed spiritualis
              potestas, scilicet percipiendi sacramenta alia, sufficienter traditur in Baptismo;
              potestas autem activa, scilicet dispensandi sacramenta, ad ordinem pertinet. Cum ergo
              confirmatus non constituatur in gradu alicujus ordinis vel dignitatis, videtur quod in
              confirmatione character non imprimatur.</p>
            <p xml:id="ta-l4d7q2-d1e131">Sed contra, character est signum conformans nos Trinitati. Sed sicut oportet nos
              conformari in sapientia et potentia, ita et in bonitate. Cum ergo in Baptismo
              imprimatur character fidei, conformans nos divinae sapientiae, et in ordine character
              potestatis, conformans nos divinae potentiae; videtur quod in confirmatione imprimatur
              character plenitudinis spiritus sancti, conformans nos divinae bonitati.</p>
            <p xml:id="ta-l4d7q2-d1e135">Praeterea, per characterem quasi ascribimur ad familiam Jesu Christi. Sed Christus
              sicut est pater noster et sacerdos, ita est et rex noster. Cum ergo per characterem
              baptismalem ascribamur ei quasi patri filii regenerati per Baptismum, et per
              characterem ordinis quasi ministri sacerdoti summo, videtur quod simili ratione in
              confirmatione debeat imprimi character, quo conformemur ei quasi minister regi.</p>
          </div>
          <div xml:id="ta-l4d7q2-Dd1e139">
            <head xml:id="ta-l4d7q2-Hd1e141">Quaestiuncula 2</head>
            <p xml:id="ta-l4d7q2-d1e144">Ulterius. Videtur quod idem sit character confirmationis per essentiam, et Baptismi.
              Quia ad eamdem formam seu speciem non potest esse nisi una assimilatio. Sed in
              Trinitate, ut Hilarius dicit, est species indifferens. Ergo cum character sit signum
              assimilans Trinitati, videtur quod character confirmationis non possit esse alius a
              charactere Baptismi.</p>
            <p xml:id="ta-l4d7q2-d1e147">Praeterea, in corporibus ita est quod duo characteres non possunt esse in eadem
              parte. Sed characteris subjectum est una pars animae, ut supra dictum est. Ergo post
              primum characterem non potest alius character superaddi.</p>
            <p xml:id="ta-l4d7q2-d1e150">Praeterea, ad ea quae se necessario consequuntur, aliquis eodem charactere
              ascribitur; sicut idem character est in sacerdote ad confitendum et ad absolvendum.
              Sed confessio fidei, cujus sacramentum est confirmatio, consequitur de necessitate ad
              fidem, cujus sacramentum est Baptismus; quia <quote xml:id="ta-l4d7q2-Qd1e152" source="http://scta.info/resource/rom10_10">corde creditur ad justitiam, ore
                confessio fit ad salutem</quote>; Rom. 10, 10. Ergo idem character est in Baptismo
              et in confirmatione.</p>
            <p xml:id="ta-l4d7q2-d1e156">Sed contra, character est proprius effectus sacramenti et immediatus. Sed diversarum
              causarum proprii effectus sunt diversi. Cum ergo Baptismus et confirmatio sint diversa
              sacramenta, et characteres impressi erunt diversi.</p>
            <p xml:id="ta-l4d7q2-d1e160">Praeterea, ideo Baptismus iterari non potest, quia character est indelebilis. Si ergo
              idem esset character Baptismi et confirmationis, post Baptismum confirmatio non
              adderetur.</p>
          </div>
          <div xml:id="ta-l4d7q2-Dd1e164">
            <head xml:id="ta-l4d7q2-Hd1e166">Quaestiuncula 3</head>
            <p xml:id="ta-l4d7q2-d1e169">Ulterius. Videtur quod character confirmationis non praesupponat characterem
              baptismalem. Character enim confirmationis ad hoc datur quod homo fortiter Christum
              confiteatur. Sed aliqui ante Baptismum fortiter Christum confessi sunt, ad martyrii
              palmam pervenientes. Ergo ante Baptismum potest aliquis accipere characterem
              confirmationis.</p>
            <p xml:id="ta-l4d7q2-d1e172">Praeterea, character confirmationis est sacramentum et res. Sed homo etiam non
              baptizatus potest percipere id quod est sacramentum et res in Eucharistia, scilicet
              corpus domini verum; quamvis rem sacramenti non consequatur, inordinate accipiens;
              nisi forte credat se baptizatum. Ergo et similiter characterem confirmationis consequi
              potest non baptizatus.</p>
            <p xml:id="ta-l4d7q2-d1e175">Praeterea, sicut Baptismus naturaliter praecedit confirmationem, ita unus ordo
              naturaliter praecedit alium. Si autem aliquis accipit ordinis consequentis characterem
              qui non accepit characterem praecedentis, tamen non reordinatur, sed quod defuerat
              suppletur. Ergo et characterem confirmationis potest homo accipere sine charactere
              baptismali.</p>
            <p xml:id="ta-l4d7q2-d1e178">Sed contra est quod Dionysius dicit, quod nihil divinitus traditorum operari potest
              qui non est regeneratus per Baptismum. Sed character confirmationis est hujusmodi;
              ergo non potest aliquis characterem confirmationis percipere qui non est
              baptizatus.</p>
            <p xml:id="ta-l4d7q2-d1e182">Praeterea, Baptismus dicitur esse principium spiritualis vitae, secundum Dionysium,
              et Damascenum. Sed remoto principio aufertur quod est post principium. Ergo qui non
              est baptizatus, non potest characterem confirmationis accipere.</p>
          </div>
          <div xml:id="ta-l4d7q2-Dd1e187">
            <head xml:id="ta-l4d7q2-Hd1e189">Quaestiuncula 1</head>
            <p xml:id="ta-l4d7q2-d1e192">Respondeo dicendum ad primam quaestionem, quod character est distinctivum signum, quo
              quis ab aliis distinguitur ad aliquid spirituale deputatus. Sed ad spirituale potest
              aliquis tripliciter deputari. Uno modo ut aliquis in se spiritualia participet; et ad
              hoc quis deputatur in Baptismo, quia jam baptizatus potest esse particeps omnis
              spiritualis receptionis; unde character baptismalis, ut supra dictum est, est quasi
              quaedam spiritualis potentia passiva. Alio modo ut spiritualia quis in notitiam ducat
              per eorum fortem confessionem; et ad hoc quis deputatur in confirmatione; unde etiam
              tempore persecutionis eligebantur aliqui qui deberent in loco persecutionis remanere
              ad publice nomen Christi confitendum, aliis occulte credentibus, sicut patet in
              legenda beati Sebastiani. Tertio modo ut etiam spiritualia credentibus tradat; et ad
              hoc deputatur aliquis per sacramentum ordinis. Et ideo sicut in Baptismo confertur
              character et in ordine, ita et in confirmatione.</p>
            <p xml:id="ta-l4d7q2-d1e195">Ad primum ergo dicendum, quod pugna spiritualis qua quis pugnat contra impedientes
              salutem sui ipsius, omnibus indicitur; sed ad hoc non datur sacramentum
              confirmationis, sed ad persistendum fortiter in pugna qua quis nomen Christi impugnat,
              et ut invictus confessor Christi permaneat; et huic pugnae non omnes exponuntur, sed
              solum confirmati.</p>
            <p xml:id="ta-l4d7q2-d1e198">Ad secundum dicendum, quod in veteri lege non erat tempus <quote xml:id="ta-l4d7q2-Qd1e200">per stultitiam
                praedicationis</quote> propagandi cultum Dei, sed magis per generationem carnalem;
              et ideo tunc talis pugna de confessione fidei non multum erat necessaria. Nihilominus
              tamen erat distinctio hujus characteris in veteri lege figurata, sicuti et aliorum. In
              distinctione enim filiorum Israel ab Aegyptiis, significabatur character baptismalis;
              in distinctione timidorum a fortibus in bellis, character confirmationis; in
              distinctione Levitarum a fratribus suis, character ordinis.</p>
            <p xml:id="ta-l4d7q2-d1e204">Ad tertium dicendum, quod potestas characteris hujus est potestas activa, non ad
              conferendum spiritualia, quod est ordinis, sed magis ad confitendum publice; et ideo
              confirmatus non constituitur in gradu alicujus ordinis, quia nullus ei subjicitur in
              receptione divinorum ab ipso.</p>
          </div>
          <div xml:id="ta-l4d7q2-Dd1e208">
            <head xml:id="ta-l4d7q2-Hd1e210">Quaestiuncula 2</head>
            <p xml:id="ta-l4d7q2-d1e213">Ad secundam quaestionem dicendum, quod quaelibet potentia de sui ratione importat
              ordinem ad aliquid; et ideo oportet potentiam proportionatam esse actui ad quem est:
              quia proprius actus non fit nisi in propria materia, secundum philosophum in 2 de
              anima; et ideo oportet quod potentiae distinguantur per distinctionem actuum ad quos
              ordinantur, sive sint potentiae activae, sive passivae; et quia character, ut supra
              dictum est, dist. 4, quaest. 1, art. 1, in corp., est potentia spiritualis, ideo cum
              character baptismalis non ad idem ordinetur cum charactere confirmationis, ut ex
              dictis patet, planum est quod non est idem uterque character.</p>
            <p xml:id="ta-l4d7q2-d1e216">Ad primum ergo dicendum, quod ad unam speciem seu formam, quam aliquid perfecte
              repraesentat, non potest esse nisi una assimilatio; et ideo patris non est nisi una
              perfecta imago, scilicet filius. Sed si non sit perfecta repraesentatio, tunc possunt
              esse diversae assimilationes ad unum simplex; et ideo diversae creaturae diversimode
              secundum suum modum divinam similitudinem habent; et propter hoc non est inconveniens,
              si sint diversi characteres in anima, Trinitati secundum diversa conformantes.</p>
            <p xml:id="ta-l4d7q2-d1e219">Ad secundum dicendum, quod character corporalis attenditur secundum figuram, quae
              consistit in terminatione figurati. Et quia impossibile est esse diversas
              terminationes unius rei, ideo impossibile est ut idem corpus secundum eamdem partem
              diversimode figuretur aut characterizetur. Sed character spiritualis attenditur
              secundum aliquam spiritualem proprietatem. Non est autem inconveniens diversas
              proprietates non oppositas eisdem inesse secundum eamdem partem; et ideo in eadem
              parte animae plures characteres esse possunt.</p>
            <p xml:id="ta-l4d7q2-d1e222">Ad tertium dicendum, quod quamvis cujuslibet baptizati et credentis sit confiteri,
              quando confessio ab eo expectatur; non tamen est cujuslibet se libere exponere, sed
              tantum confirmati. Et hoc etiam patet in apostolis, in quibus hoc sacramentum initium
              sumpsit: quia ante adventum spiritus sancti confirmantis eos erant clausae fores
              coenaculi propter metum Judaeorum; postea repleti spiritu sancto coeperunt loqui cum
              fiducia et publice verbum Dei, ut patet in actibus.</p>
          </div>
          <div xml:id="ta-l4d7q2-Dd1e226">
            <head xml:id="ta-l4d7q2-Hd1e228">Quaestiuncula 3</head>
            <p xml:id="ta-l4d7q2-d1e231">Ad tertiam quaestionem dicendum, quod nihil potest participare actionem vel
              proprietatem alicujus naturae nisi prius habeat subsistentiam in natura illa; unde cum
              per Baptismum, qui est spiritualis regeneratio, homo acquirat subsistentiam in vita
              spirituali Christianae religionis, non potest non baptizatus aliquid eorum quae ad
              hanc spiritualem vitam pertinent, participare; et ideo non potest percipere
              confirmationis characterem; et hanc rationem Dionysius assignat in 2 cap. Eccl.
              Hier.</p>
            <p xml:id="ta-l4d7q2-d1e234">Ad primum ergo dicendum, quod ad ea quae sunt necessitatis, homo admittitur, etiam si
              hoc non competat ei ex officio; sicut patet quod etiam non habens ordinem in casu
              necessitatis baptizare potest licite, quamvis hoc non competat sibi ex officio.
              Similiter etiam quia confiteri nomen Christi, ubi confessio exquiritur, est
              necessitatis, ideo etiam non baptizatis hoc competit, quamvis hoc non habeant ex
              officio characteris in sacramento confirmationis suscepti.</p>
            <p xml:id="ta-l4d7q2-d1e237">Ad secundum dicendum, quod in sacramento Eucharistiae illud quod est res et
              sacramentum, est extra suscipientem; et ideo indispositio illius non impedit quin sit
              illud quod est res et sacramentum, scilicet corpus Christi verum. Sed hoc quod est res
              et sacramentum in confirmatione est aliqua forma in suscipiente recepta; et ideo
              indispositio recipientis impedit impressionem characteris.</p>
            <p xml:id="ta-l4d7q2-d1e240">Ad tertium dicendum, quod ordo potentiae passivae ad activam est ordo necessitatis:
              quia qui non habet potentiam passivam ad aliquid recipiendum, nihil recipit nisi
              miraculose: sed ordo potentiae inferioris activae ad superiorem est tantum ordo
              congruitatis; et ideo carens baptismali charactere, qui est potentia passiva
              recipiendi spiritualia, nihil potest recipere de aliis spiritualibus; carens autem
              charactere inferioris ordinis, qui est potentia activa, potest recipere characterem
              superioris ordinis.</p>
          </div>
        </div>
        <div xml:id="ta-l4d7q2-Dd1e245" type="articulus">
          <head xml:id="ta-l4d7q2-Hd1e247">Articulus 2</head>

          <head xml:id="ta-l4d7q2-Hd1e250" type="question-title">Utrum in confirmatione conferatur gratia gratum faciens</head>
          <div xml:id="ta-l4d7q2-Dd1e253">
            <head xml:id="ta-l4d7q2-Hd1e255">Quaestiuncula 1</head>
            <p xml:id="ta-l4d7q2-d1e258">Ad secundum sic proceditur. Videtur quod gratia gratum faciens, in confirmatione non
              conferatur. Gratia enim gratum faciens ordinatur contra culpam, et non contra poenam.
              Sed confirmatio ordinatur contra poenam, et non contra culpam; quia ille qui
              confirmatur jam non est impius, per Baptismum justificatus. Ergo non recipit gratiam
              gratum facientem.</p>
            <p xml:id="ta-l4d7q2-d1e261">Praeterea, Baptismus non habet minus ordinem ad gratiam gratum facientem quam
              confirmatio. Sed ille qui prius habuit gratiam, per Baptismum non accipit gratiam
              gratum facientem. Ergo cum confirmatus jam habeat gratiam quam in Baptismo suscepit,
              sicut patet in pueris, videtur quod in confirmatione gratia gratum faciens non
              conferatur.</p>
            <p xml:id="ta-l4d7q2-d1e264">Praeterea, ad id quod potest fieri in mortali peccato non requiritur gratia gratum
              faciens. Sed aliqui in peccato mortali existentes possunt fortiter nomen Christi
              confiteri. Ergo cum confirmatio sit sacramentum confessionis Christi, videtur quod non
              detur ibi gratia gratum faciens.</p>
            <p xml:id="ta-l4d7q2-d1e267">Sed contra, sacramentum novae legis efficit quod figurat. Sed per unctionem
              chrismatis significatur unctio gratiae. Ergo in confirmatione gratia gratum faciens
              confertur.</p>
            <p xml:id="ta-l4d7q2-d1e271">Praeterea, in littera dicitur, quod ibi datur spiritus sanctus. Sed in primo libro,
              dist. 16, qu. 1, art. 2, dictum est, quod missio spiritus sancti non est sine gratia
              gratum faciente. Ergo in confirmatione datur gratia gratum faciens.</p>
          </div>
          <div xml:id="ta-l4d7q2-Dd1e275">
            <head xml:id="ta-l4d7q2-Hd1e277">Quaestiuncula 2</head>
            <p xml:id="ta-l4d7q2-d1e280">Ulterius. Videtur, quod sit eadem cum gratia baptismali. Duo enim accidentia ejusdem
              speciei non possunt esse in eodem simplici et indivisibili. Sed subjectum gratiae
              gratum facientis est essentia animae, quae est una et simplex. Ergo in ea non possunt
              esse diversae gratiae; et ideo cum gratia baptismalis sit ibi, gratia in confirmatione
              data erit penitus idem.</p>
            <p xml:id="ta-l4d7q2-d1e283">Praeterea, eadem est gratia quae est in virtutibus et donis. Sed per Baptismum
              confertur gratia cum omnibus virtutibus, ut supra dictum est, dist. 1, qu. 1, art. 4,
              quaestiunc. 5; in confirmatione autem datur gratia cum septiformi plenitudine spiritus
              sancti, ut in littera dicitur, quod ad septem dona pertinet. Ergo eadem est gratia
              quae datur in confirmatione et in Baptismo.</p>
            <p xml:id="ta-l4d7q2-d1e286">Praeterea, major est distinctio virtutum quam gratiae. Sed ad eamdem virtutem
              pertinet credere et confiteri, scilicet ad fidem. Ergo multo fortius pertinet ad
              eamdem gratiam; ergo gratia baptismalis quae perficit ad credendum et gratia
              confirmationis quae perficit ad confitendum, est eadem gratia.</p>
            <p xml:id="ta-l4d7q2-d1e289">Sed contra, causae diversae inducunt diversos effectus. Sed aliud est sacramentum
              exterius in Baptismo quam in confirmatione, et alius character interior, ut dictum
              est, quae sunt causa gratiae. Ergo et alia est gratia utrobique.</p>
            <p xml:id="ta-l4d7q2-d1e293">Praeterea, contra diversos morbos datur diversa medicina. Sed contra alium morbum
              ordinatur confirmatio et Baptismus, ut supra, dist. 2, qu. 1, art. 1 in corp., dictum
              est. Ergo alia est gratia quae in medicinam morbi in sacramento utroque datur.</p>
          </div>
          <div xml:id="ta-l4d7q2-Dd1e297">
            <head xml:id="ta-l4d7q2-Hd1e299">Quaestiuncula 3</head>
            <p xml:id="ta-l4d7q2-d1e302">Ulterius. Videtur quod gratia confirmationis non perficiat gratiam baptismalem. Omnis
              enim perfectio quae confirmationi ascribitur, ad dona vel virtutes pertinet; sicut
              fortiter confiteri, et persistere, quod est fortitudinis virtutis vel doni. Sed in
              Baptismo, ubi confertur gratia, conferuntur et virtutes et dona, quae in gratia
              connexionem habent, ut dictum est supra, dist. 1, quaest. 1, art. 4, quaestiunc. 5.
              Ergo gratia confirmationis non perficit gratiam baptismalem.</p>
            <p xml:id="ta-l4d7q2-d1e305">Praeterea, ex eodem habitus operatur et perficitur, ut dicitur in 2 Ethic. Sed gratia
              baptismalis per Baptismum acquiritur. Ergo non perficitur per confirmationem.</p>
            <p xml:id="ta-l4d7q2-d1e308">Praeterea, in augmento fit idem ex eo quod auget et quod augetur. Sed gratia
              baptismalis differt a gratia confirmationis. Ergo gratia confirmationis non perficit
              gratiam baptismalem.</p>
            <p xml:id="ta-l4d7q2-d1e311">Sed contra, secundum Dionysium, Baptismus est illuminatio, chrisma autem perfectio.
              Sed perfectio consummat illuminationem sicut illuminatio purgationem. Ergo confirmatio
              chrismatis consummat gratiam baptismalem.</p>
            <p xml:id="ta-l4d7q2-d1e315">Praeterea, in omnibus perfectionibus ordinatis ad invicem ita est quod secunda
              perficit primam. Sed confirmationis gratia superadditur ad gratiam baptismalem. Ergo
              gratia confirmationis perficit gratiam baptismalem.</p>
          </div>
          <div xml:id="ta-l4d7q2-Dd1e320">
            <head xml:id="ta-l4d7q2-Hd1e322">Quaestiuncula 1</head>
            <p xml:id="ta-l4d7q2-d1e325">Respondeo dicendum ad primam quaestionem, quod in quolibet sacramento est aliqua
              sanctificatio. Sed quaedam est sanctificatio in sacramento quae est communis omnibus
              sacramentis, scilicet emundatio a peccato vel a reliquiis peccati; et quaedam
              sanctificatio quae est specialis quibusdam sacramentis imprimentibus characterem,
              scilicet deputatio ad aliquid sacrum. Utraque autem sanctificatio gratiam gratum
              facientem requirit: quia illud quod directe contrariatur peccato, est gratia;
              contraria autem contrariis curantur. Unde idem remedium adhiberi non potest contra
              peccatum et sequelas ejus, nisi per gratiam gratum facientem. Et ideo in omni
              sacramento novae legis gratia gratum faciens confertur, ut dictum est supra, dist. 2,
              qu. 1, art. 1, quaestiunc. 1 et 2. Similiter autem accessus ad sacra non est licitus
              immundis, nec aliquis ab immunditia liberari potest nisi per gratiam, nec effici
              idoneus ad sacra ministranda vel percipienda; et ideo oportet quod in sacramentis quae
              characterem imprimunt, gratia gratum faciens imprimatur. Cum ergo confirmatio sit
              sacramentum novae legis characterem imprimens, ex duplici parte necessarium est quod
              gratiam gratum facientem conferat.</p>
            <p xml:id="ta-l4d7q2-d1e328">Ad primum ergo dicendum, quod confirmatio ordinatur contra poenam quae est ex culpa
              causata, et ad culpam inclinans; et ideo ex consequenti habet repugnantiam ad gratiam;
              et propter hoc contra ipsam oportet quod gratia gratum faciens detur; et ideo si
              invenit aliquam culpam quae fictum non faciat, delet illam, sicut patet de culpa
              veniali; quamvis non principaliter contra culpam ordinetur.</p>
            <p xml:id="ta-l4d7q2-d1e331">Ad secundum dicendum, quod Baptismus est sacramentum necessitatis; et ideo gratia
              quae confertur in Baptismo, ordinatur in communem statum salutis, et non in aliquem
              specialem effectum; et propter hoc per Baptismum ei qui habuit gratiam gratum
              facientem, non additur alia gratia nova, sed illa quae prius inerat, augetur. Secus
              autem est de confirmatione, quae non est sacramentum necessitatis; unde ejus gratia ad
              aliquem specialem effectum ordinatur; et propter hoc gratia confirmationis potest addi
              ad gratiam quae perficit in communi statu vitae.</p>
            <p xml:id="ta-l4d7q2-d1e334">Ad tertium dicendum, quod quamvis aliquis possit constanter, etiam si sit in mortali
              peccato, fidem Christi confiteri, non tamen est idonea illa confessio, quia <quote xml:id="ta-l4d7q2-Qd1e336">non
                est speciosa laus in ore peccatoris</quote>, Eccli. 15, 9, nec iterum est meritoria
              ad salutem. Sacramentum autem ordinatur non solum ad hoc quod aliquid fiat
              qualitercumque, sed ad hoc quod aliquid idonee fiat, nisi sit defectus ex parte
              recipientis sacramentum.</p>
          </div>
          <div xml:id="ta-l4d7q2-Dd1e341">
            <head xml:id="ta-l4d7q2-Hd1e343">Quaestiuncula 2</head>
            <p xml:id="ta-l4d7q2-d1e346">Ad secundam quaestionem dicendum, quod, sicut supra dictum est, sacramentales gratiae
              ad invicem distinctae sunt secundum distinctionem eorum ad quae ordinantur, sicut et
              virtutes; quamvis earum distinctio non ita appareat sicut distinctio virtutum, quia
              earum effectus non sunt ita manifesti sicut effectus virtutum. Ita etiam videmus in
              virtutibus moralibus; quia ubi est specialis difficultas, requiritur specialis virtus;
              unde alia est virtus quae dirigit in magnis sumptibus secundum magnificentiam, ab ea
              quae in communibus donis et sumptibus perficit, scilicet liberalitate. Et quia gratia
              baptismalis datur ad perficiendum in his quae pertinent ad communem statum vitae
              Christianae, gratia autem confirmationis ad perficiendum in his quae sunt difficillima
              in isto statu, scilicet confiteri nomen Christi contra persecutores; ideo speciali
              gratia ad hoc indigetur; et propter hoc alia est gratia confirmationis a gratia
              Baptismi, et contra alium defectum datur. Gratia enim Baptismi datur contra defectum
              qui impedit omnem statum justitiae in vita Christiana, scilicet contra peccatum
              originale et actuale; gratia autem confirmationis contra defectum oppositum robori
              quod exigitur in confessoribus nominis Christi, scilicet contra infirmitatem.</p>
            <p xml:id="ta-l4d7q2-d1e349">Ad primum ergo dicendum, quod gratia confirmationis et Baptismi non sunt ejusdem
              speciei, ut dictum est, et ideo nihil prohibet quod in eodem indivisibili sint. Vel
              dicendum, quod gratia baptismalis ex essentia animae derivatur in intellectum, quod
              est ad recte et perfecte credendum; sed gratia confirmationis respicit magis
              irascibilem, ad quam pertinet fortitudo et robur.</p>
            <p xml:id="ta-l4d7q2-d1e352">Ad secundum dicendum, quod gratia sacramentalis, quae est principalis effectus
              sacramenti, quamvis habeat connexionem cum gratia quae est in virtutibus et donis,
              tamen est alia ab ea: quia gratia sacramentalis perficit removendo primo et
              principaliter defectum ex peccato consequentem; sed gratia virtutum et donorum
              perficit inclinando ad bonum virtutis et doni; sicut gratia confirmationis removendo
              infirmitatis morbum; fortitudinis autem donum vel virtus inclinando ad bonum quod est
              proprium virtuti vel dono. Et ideo quamvis in Baptismo dentur virtutes et dona, et
              similiter in confirmatione, non oportet quod sit eadem gratia sacramentalis
              utrobique.</p>
            <p xml:id="ta-l4d7q2-d1e355">Ad tertium dicendum, quod confiteri ubi ex confessione imminet mortis periculum, non
              est tantum fidei, sed indiget auxilio alterius virtutis, scilicet fortitudinis; et
              similiter etiam indiget alia gratia sacramentali, quae removeat effectum oppositum
              fortitudini.</p>
          </div>
          <div xml:id="ta-l4d7q2-Dd1e359">
            <head xml:id="ta-l4d7q2-Hd1e361">Quaestiuncula 3</head>
            <p xml:id="ta-l4d7q2-d1e364">Ad tertiam quaestionem dicendum, quod, ut supra dictum est, dist. 1, quaest. 5, art.
              4, quaestiunc. 5, sicut gratia gratum faciens, quae essentiam animae perficit, differt
              a virtutibus et donis quae ab ipsa fluunt, ita etiam differt a gratia quae est
              proprius effectus sacramentorum; tamen est ei connexa, sicut et connexionem habet ad
              virtutes et dona; unde in sacramentis principaliter datur gratia sacramentalis, quae
              differt in diversis sacramentis; et per consequens gratia virtutum et donorum, quae
              est communis in omnibus sacramentis. Secundum hoc ergo gratia baptismalis potest dici
              dupliciter. Uno modo illa quae est principalis et proprius effectus Baptismi, operans
              contra morbum: alio modo gratia quae est effectus Baptismi ex consequenti, et per
              quamdam connexionem: et similiter distinguendum est de gratia confirmationis.
              Accipiendo ergo gratiam baptismalem et confirmationis primo modo, sic sunt diversae
              gratiae; et ideo non perficit eam directe, quasi cedens in eamdem essentiam cum ipsa,
              sed directe perficit ipsum baptizatum ad aliquid altius; et per consequens etiam ipsa
              baptismalis gratia perfectius et nobilius esse habet, sicut et anima sensibilis est
              perfectior adjuncta rationali, et virtus adjuncta dono, et liberalitas adjuncta
              magnificentiae. Accipiendo autem gratiam baptismalem et confirmationis secundo modo,
              sic directe auget eam, cedens in eamdem essentiam cum ipsa, sicut Baptismus directe
              auget gratiam quam prius invenit.</p>
            <p xml:id="ta-l4d7q2-d1e367">Et per hoc patet responsio ad utramque partem.</p>
          </div>
        </div>
      </div>
    </body>
  </text>
</TEI>