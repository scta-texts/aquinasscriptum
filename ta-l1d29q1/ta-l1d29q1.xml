<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 29, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 29, Quaestio 1</title>
          <date when="2016-03-15">March 15, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-15">March 15, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d29q1">
        <head xml:id="ta-l1d29q1-Hd1e89">Quaestio 1</head>
        <div xml:id="ta-l1d29q1-Dd1e92">
          <head xml:id="ta-l1d29q1-Hd1e94">Prooemium</head>
          <p xml:id="ta-l1d29q1-d1e97">Postquam determinavit de innascibilitate, quae est proprietas personae, sed non
            personalis, hic determinat de alia notione, quae non est proprietas personae, quia non
            uni tantum personae convenit, nec proprietas personalis, quia nullam personam
            constituit, scilicet de communi spiratione, quae designatur cum dicitur: pater et filius
            sunt principium spiritus sancti. Et dividitur in partes duas: in prima ostendit quomodo
            nomen principii de Deo dicatur; et quia quandoque dicitur ex tempore, quandoque ab
            aeterno principium, ideo in secunda ostendit qualiter aliquid de Deo ex tempore dici
            possit, 30 dist., ibi: <quote xml:id="ta-l1d29q1-Qd1e99">sunt enim quaedam quae ex tempore de Deo dicuntur</quote>.
            Circa primum duo facit: primo ostendit quot modis Deus dicatur principium; secundo
            prosequitur divisionis partes, ibi: <quote xml:id="ta-l1d29q1-Qd1e102">et pater ab aeterno principium est
              filii</quote>. Et haec in duas: in prima ostendit qualiter Deus dicatur principium
            creaturae, quia non ab aeterno, sed ex tempore; et quia hoc commune est toti Trinitati,
            et quia est principium per creationem per aliquam operationem in creatura; in secunda
            ostendit qualiter dicatur principium divinae personae, ibi: <quote xml:id="ta-l1d29q1-Qd1e105">deinde in eodem libro
              continuo ostendit quomodo pater dicatur principium ad filium et ad spiritum
              sanctum</quote>. Et haec in duas: in prima ostendit quod pater dicitur principium
            filii; et ipse et filius est principium spiritus sancti ab aeterno, non essentialiter
            sed notionaliter; in secunda ostendit qua notione principium dicatur, ibi: <quote xml:id="ta-l1d29q1-Qd1e108">qua
              ergo notione est pater, ea principium filii dicitur</quote>. Et circa hoc duo facit:
            primo ostendit qua notione pater principium filii dicatur; secundo qua notione uterque
            principium spiritus sancti, ibi: <quote xml:id="ta-l1d29q1-Qd1e111">unum autem principium sunt pater et
              filius</quote>. Et circa hoc duo facit, secundum duas quaestiones quas movet; secunda
            incipit ibi: <quote xml:id="ta-l1d29q1-Qd1e115">si vero quaeritur, quae sit illa notio quam ibi notat principium,
              nomen ejus non habemus</quote>. Hic quaeruntur quatuor: 1 utrum una persona sit
            principium respectu alterius: et supposito quod sit; 2 utrum principium dicatur univoce
            de Deo respectu divinae personae, et respectu creaturae; 3 utrum eadem notione pater et
            filius sint principium spiritus sancti; 4 si possint dici unum principium ipsius.</p>
        </div>
        <div xml:id="ta-l1d29q1-Dd1e120" type="articulus">
          <head xml:id="ta-l1d29q1-Hd1e122">Articulus 1</head>

          <head xml:id="ta-l1d29q1-Hd1e125" type="question-title">Utrum una persona sit principium alterius</head>

          <p xml:id="ta-l1d29q1-d1e128">Ad primum sic proceditur. Videtur quod una persona non sit principium alterius. Nomen
            enim principii imponitur a prioritate sicut et nomen sonat. Sed in divinis personis non
            est prius et posterius, ut supra habitum est, dist. 9, quaest. 2, art. 1. Ergo una
            persona non est principium alterius.</p>
          <p xml:id="ta-l1d29q1-d1e131">Praeterea, quod est principium alicujus, videtur esse causa ejus: quia, sicut dicit
            philosophus in 5 Metaph., quot modis dicitur causa, tot modis dicitur principium vel
            initium. Sed una persona non est causa alterius, quia in divinis personis nihil est
            causatum. Ergo una persona non est principium alterius.</p>
          <p xml:id="ta-l1d29q1-d1e134">Item, una persona non est principium alterius nisi inquantum dat esse. Sed tale
            principium est operativum vel effectivum. Cum igitur una persona non dicatur factrix vel
            operatrix alterius, videtur quod una non sit principium alterius.</p>
          <p xml:id="ta-l1d29q1-d1e138">Contra est quod in littera dicitur, quod pater est principium totius deitatis.</p>
          <p xml:id="ta-l1d29q1-d1e141">Praeterea, a quocumque oritur aliquid, est principium illius. Sed ab una persona oritur
            alia. Ergo una est principium alterius.</p>
          <p xml:id="ta-l1d29q1-d1e144">Respondeo dicendum, quod ad significandum originem divinarum personarum, utendum est
            talibus nominibus qualia modo originis competant; quia secundum Hilarium, sermo debet
            esse rei subjectus. Hoc autem invenimus in origine divinarum personarum quod tota
            essentia unius accipitur in alia, ita quod una numero est essentia trium, et idem esse.
            Et ideo ad significandum ordinem talis originis, non competit nomen causae propter duo:
            primo, quia omnis causa vel est extra essentiam rei, sicut efficiens et finis; vel pars
            essentiae, sicut materia et forma. Secundo, quia omnis causa habet ordinem principii ad
            esse sui causati quod per ipsam constituitur. Pater autem non habet aliquem ordinem
            principii ad esse filii, sicut nec ad esse suum, cum unum et idem sit esse utriusque:
            unde pater non est causa filii, sed principium; quia principium dicit ordinem originis
            absolute, non determinando aliquem modum qui ab origine personarum alienus sit.
            Invenitur enim aliquod principium quod non est extra essentiam principiati, sicut
            punctus a quo fluit linea; et quod non habet aliquam influentiam ad esse principiati,
            sicut terminus a quo dicitur principium motus, et sicut mane dicitur principium diei.
            Sed nomen auctoris addit super rationem principii hoc quod est non esse ab aliquo; et
            ideo solus pater auctor dicitur, quamvis etiam filius principium dicatur
            notionaliter.</p>
          <p xml:id="ta-l1d29q1-d1e147">Ad primum igitur dicendum, quod quia nomen principii impositum est secundum quod
            invenitur in creaturis, ubi principium est prius aliquo modo principiato, ideo a
            prioritate imponitur; sed tamen imponitur ad significandum illud a quo est aliquid. Unde
            quamvis quantum ad modum significandi divinis non competat, sicut et alia nomina
            essentialia quae a nobis imposita sunt: tamen quantum ad rem significatam, propriissime
            ratio principii sibi competit.</p>
          <p xml:id="ta-l1d29q1-d1e150">Ad secundum dicendum, quod quamvis pater dicatur principium filii, non tamen dicendus
            est causa, nisi improprie, sicut Chrysostomus utitur nomine causae, dicens patrem causam
            filii: principium enim in plus est quam causa, et causa in plus est quam elementum,
            sicut dicit Commentator. Unde omnis causa est principium, sed non convertitur.</p>
          <p xml:id="ta-l1d29q1-d1e153">Ad tertium dicendum, quod quia factio et operatio semper terminantur ad esse rei, ideo
            filius non potest dici factus nec operatus a patre, cum quo unum esse habet; sed tantum
            generatus, propter originem personae.</p>
        </div>
        <div xml:id="ta-l1d29q1-Dd1e157" type="articulus">
          <head xml:id="ta-l1d29q1-Hd1e159">Articulus 2</head>

          <head xml:id="ta-l1d29q1-Hd1e162" type="question-title">Utrum principium dicatur univoce de Deo secundum quod dicitur
            principium divinae personae et creaturae</head>
          <div xml:id="ta-l1d29q1-Dd1e165">
            <head xml:id="ta-l1d29q1-Hd1e167">Quaestiuncula 1</head>
            <p xml:id="ta-l1d29q1-d1e170">Ad secundum sic proceditur. Videtur quod principium univoce dicatur secundum quod
              Deus dicitur principium personae divinae et creaturae. Sicut enim dicit Basilius,
              accipere a patre filius habet commune cum omni creatura; sed habere per naturam est
              filii proprium. Sed ratio principii fundatur supra originem unius ab alio, ut dictum
              est, art. praeced. Ergo principium univoce dicitur respectu personae divinae et
              respectu creaturae.</p>
            <p xml:id="ta-l1d29q1-d1e173">Praeterea, Magister utitur tali divisione principii, quod principium est de non
              principio, et principium de principio, et principium de utroque principio. In hac
              autem divisione oportet quod principium accipiatur et secundum quod dicit respectum ad
              creaturam, et secundum quod dicit respectum ad personam. Cum igitur haec divisio
              omnino esset inartificialis si principium aequivoce diceretur, videtur quod principium
              univoce dicatur secundum utrumque modum.</p>
            <p xml:id="ta-l1d29q1-d1e176">Contra, aeterno et temporali nihil potest esse univocum. Sed principium respectu
              creaturae est ex tempore, principium autem respectu divinae personae est ab aeterno.
              Ergo principium aequivoce dicitur.</p>
            <p xml:id="ta-l1d29q1-d1e179">Praeterea, pater est principium filii per generationem, et spiritus sancti per
              spirationem, et creaturae per creationem. Hae autem sunt diversae rationes originis.
              Ergo videtur quod principium in istis acceptionibus aequivoce sumatur.</p>
          </div>
          <div xml:id="ta-l1d29q1-Dd1e183">
            <head xml:id="ta-l1d29q1-Hd1e185">Quaestiuncula 2</head>
            <p xml:id="ta-l1d29q1-d1e188">Ulterius quaeritur, quomodo per prius dicatur. Videtur enim quod secundum quod dicit
              respectum ad creaturam. Essentiale enim est prius secundum intellectum notionali, et
              commune proprio. Sed esse principium creaturae, est essentiale et toti Trinitati
              commune; esse autem principium divinae personae, est notionale et proprium. Ergo et
              cetera.</p>
            <p xml:id="ta-l1d29q1-d1e191">Contra, aeternum est prius temporali. Sed principium personae dicitur ab aeterno;
              principium autem creaturae a tempore. Ergo et cetera.</p>
          </div>
          <div xml:id="ta-l1d29q1-Dd1e195">
            <head xml:id="ta-l1d29q1-Hd1e197">Quaestiuncula 1</head>
            <p xml:id="ta-l1d29q1-d1e200">Respondeo dicendum, quod idem judicium est de principio et de origine super quam
              fundatur ratio principii. Potest autem origo considerari dupliciter: aut secundum
              communem rationem originis, quae est aliquid ab aliquo esse; et sic una ratio est
              communis ad originem personarum et originem creaturarum, non quidem communitate
              univocationis, sed analogiae: et similiter etiam nomen principii. Potest etiam
              considerari secundum determinatum modum originis; et sic sunt diversae speciales
              rationes originis et principii; sed hoc non facit aequivocationem: quia sic etiam,
              secundum philosophum, animalis ratio secundum unumquodque est alia.</p>
            <p xml:id="ta-l1d29q1-d1e203">Ad primum dicendum, quod principium est commune communitate analogiae, et non
              univocationis.</p>
            <p xml:id="ta-l1d29q1-d1e206">Ad secundum dicendum, quod Magister accipit principium in divisione secundum communem
              rationem, quae una est, ut dictum est, in corp. art., et non secundum speciales, quae
              differunt.</p>
            <p xml:id="ta-l1d29q1-d1e209">Ad tertium dicendum, quod quamvis aeterno et temporali nihil sit univocum; est tamen
              aliquid commune secundum analogiam, ut saepe dictum est.</p>
            <p xml:id="ta-l1d29q1-d1e213">Ad quartum dicendum, quod ratio illa procedit quantum ad speciales rationes originis
              quae non faciunt aequivocationem, ut dictum est.</p>
          </div>
          <div xml:id="ta-l1d29q1-Dd1e218">
            <head xml:id="ta-l1d29q1-Hd1e220">Quaestiuncula 2</head>
            <p xml:id="ta-l1d29q1-d1e223">Ad id quod ulterius quaeritur, dicendum, quod processio creaturarum exemplatur a
              processione divinarum personarum; unde, absolute loquendo, per prius dicitur
              principium respectu personae quam respectu creaturae. Sed tamen sciendum, quod in
              principio, secundum quod dicitur respectu creaturae, est considerare ipsam habitudinem
              quae temporalis est, et illud in quo fundatur ista habitudo, scilicet virtus et
              operatio divina; in quibus tamen non est ratio principii nisi quasi habitualiter; et
              sic secundo modo considerando principium secundum quod dicitur principium creaturae,
              est prius quam principium divinae personae quod fundatur in proprietate, per modum quo
              essentiale dicitur prius notionali secundum intellectum. Sed hoc non est nisi secundum
              quid.</p>
            <p xml:id="ta-l1d29q1-d1e226">Et per hoc patet responsio ad utrumque objectum.</p>
          </div>
        </div>
        <div xml:id="ta-l1d29q1-Dd1e231" type="articulus">
          <head xml:id="ta-l1d29q1-Hd1e233">Articulus 3</head>

          <head xml:id="ta-l1d29q1-Hd1e236" type="question-title">Utrum proprietas patris et filii, qua dicuntur principium
            spiritus sancti, sit tantum una</head>

          <p xml:id="ta-l1d29q1-d1e239">Ad tertium sic proceditur. Videtur quod non sit nisi una proprietas patris et filii,
            secundum quam dicuntur principium spiritus sancti. Proprietas enim unitatem et
            multitudinem trahit a suppositis. Sed pater et filius non sunt unum suppositum. Ergo nec
            ipsorum est una proprietas.</p>
          <p xml:id="ta-l1d29q1-d1e242">Praeterea, nihil idem est uniens principium, et distinguens. Sed notiones in divinis
            sunt distinguentes. Ergo videtur quod nulla notio patrem et filium uniat.</p>
          <p xml:id="ta-l1d29q1-d1e245">Item, magis sunt unum quae uniuntur in natura et proprietate, quam quae uniuntur in
            natura tantum. Sed pater et filius non sunt magis unum quam pater et spiritus sanctus.
            Cum igitur pater et spiritus sanctus non conveniant nisi in natura, videtur quod pater
            et filius non uniantur in aliqua proprietate una.</p>
          <p xml:id="ta-l1d29q1-d1e249">Praeterea, propinquius est proprietati illud in quo est, quam illud ad quod dicitur.
            Sed proprietates quae sunt in una persona, sunt plures ex hoc quod ad diversa
            referuntur; sicut generatio in patre ad filium, et communis spiratio ad spiritum
            sanctum. Ergo multo magis efficientur duae proprietates ex hoc quod sunt in duabus
            personis.</p>
          <p xml:id="ta-l1d29q1-d1e252">Contra, secundum Anselmum, in omnibus pater et filius unum sunt, in quibus non
            distinguit inter eos relationis oppositio. Sed in communi spiratione pater et filius non
            opponuntur. Ergo est una et eadem numero in utroque.</p>
          <p xml:id="ta-l1d29q1-d1e255">Respondeo dicendum, quod una numero notio est patris et filii, secundum quod principium
            spiritus sancti dicuntur, ut dicitur in littera. Cujus ratio est, quia distinctionem
            rerum secundum formam aliquam non invenimus nisi dupliciter: uno modo secundum quod
            aliquid commune distinguitur per plures rationes speciales, sicut ratio generis
            distinguitur in plures species; alio modo secundum quod natura specialis distinguitur in
            plura secundum numerum. Hic autem secundus modus non potest esse in divinis, duplici
            ratione: primo, quia multiplicatio secundum numerum unius speciei non est ex aliquo
            formali adjuncto, sed ex materiali principio diviso: quia ratio speciei specialissimae
            constituitur per adventum ultimae formae constitutivae: materia autem non est in
            divinis. Secundo, quia natura specialis non multiplicatur nisi secundum esse quod in
            diversis habet: quia tota quidditas completa est in specie. In divinis autem non est
            nisi unum esse; unde non potest esse quod aliquid dictum secundum specialem rationem, in
            divinis numero multiplicetur. Relinquitur igitur quod quidquid est in divinis, vel
            remaneat indistinctum et unum numero, sicut natura communis tribus personis: vel habeat
            rationem communem distinguibilem secundum plures rationes speciales: sicut relatio
            communis est tribus, non tamen una numero relatio, sed alia et alia, etiam secundum
            rationem specialem distincta. Cum igitur communis spiratio nominet specialem rationem
            principii secundum specialem modum originis, impossibile est quod sit nisi una numero in
            patre et filio.</p>
          <p xml:id="ta-l1d29q1-d1e258">Ad primum igitur dicendum, quod in creaturis supposita distincta sunt per esse; et ideo
            proprietates ipsorum etiam secundum esse distinguuntur. Sed in divinis suppositis est
            unum esse; unde et proprietas non potest multiplicari secundum esse, sed solum secundum
            rationem proprietatis specialem.</p>
          <p xml:id="ta-l1d29q1-d1e261">Ad secundum dicendum, quod secundum idem non potest esse aliquid uniens et distinguens,
            et respectu ejusdem; unde communis spiratio distinguit patrem a spiritu sancto, sed unit
            filio.</p>
          <p xml:id="ta-l1d29q1-d1e264">Ad tertium dicendum, quod secundum Augustinum, secundum relationes originis attenditur
            aequalitas vel inaequalitas; et ideo ex hoc quod pater convenit cum filio in aliqua
            notione, non dicitur magis unum esse cum eo quam cum spiritu sancto, sed solum in
            pluribus.</p>
          <p xml:id="ta-l1d29q1-d1e268">Ad quartum dicendum, quod proprietas relativa, quantum ad esse quod habet, proximius se
            habet ad suum suppositum quam ad id ad quod dicitur; unde si esset ibi variatio secundum
            esse, hoc haberet a suppositis. Sed secundum rationem relationis dicitur ad aliud; et
            ideo distinguitur specialis ratio relationis, secundum quod ad aliud et aliud
            refertur.</p>
        </div>
        <div xml:id="ta-l1d29q1-Dd1e273" type="articulus">
          <head xml:id="ta-l1d29q1-Hd1e275">Articulus 4</head>

          <head xml:id="ta-l1d29q1-Hd1e278" type="question-title">Utrum pater et filius sint unum principium spiritus
            sancti</head>

          <p xml:id="ta-l1d29q1-d1e281">Ad quartum sic proceditur. Videtur quod pater et filius non sint unum principium
            spiritus sancti. Si enim unum sunt principium, aut unum quod est pater, aut unum quod
            non est pater. Si unum quod est pater, ergo filius est pater, quod falsum est. Si unum
            quod non est pater, ergo pater non est pater, quod iterum falsum est. Ergo nullo modo
            sunt unum principium.</p>
          <p xml:id="ta-l1d29q1-d1e284">Praeterea, de patre et filio et spiritu sancto, ex eo quod sunt unum principium
            creaturae, dicimus, quod sunt unus creator. Sed non dicimus quod pater et filius sunt
            unus spirator. Ergo non sunt unum principium spiritus sancti.</p>
          <p xml:id="ta-l1d29q1-d1e287">Item, unitas causa est identitatis. Sed pater et filius non dicuntur idem principium
            spiritus sancti. Ergo nec unum.</p>
          <p xml:id="ta-l1d29q1-d1e291">Contra, sicut supra habitum est in omnibus pater et filius unum sunt, in quibus non
            distinguit relationis oppositio, et in quibus hoc de illo dicitur. Sed filius est
            principium de principio. Ergo pater et filius sunt unum principium.</p>
          <p xml:id="ta-l1d29q1-d1e294">Praeterea, unius rei unum est principium. Sed spiritus sanctus est unus. Ergo unum ejus
            est principium.</p>
          <p xml:id="ta-l1d29q1-d1e297">Respondeo dicendum, quod secundum omnes, pater et filius sunt unum principium spiritus
            sancti, qui spiritum sanctum ab utroque confitentur procedere. Sed circa hoc qualiter
            dicatur, sunt diversae opiniones. Quidam enim dicunt, quod unum non designat nisi
            unitatem proportionis; quia sicut se habet pater ad spiritum sanctum ut spirans, ita et
            filius. Sed istud non sufficit; quia secundum unitatem proportionis etiam conveniunt
            pater et filius in ratione suppositi; et tamen non dicimus eos esse unum suppositum. Et
            ideo alii dicunt, quod unum dicit unitatem naturae: qui videntur inniti auctoritate
            Anselmi, qui dicit, quod pater et filius spirant spiritum sanctum, inquantum uterque
            eorum est Deus. Sed nisi aliquid plus dicant, ab unitate principii notionaliter dicti
            non excluderetur spiritus sanctus, qui non excluditur ab unitate naturae. Et ideo alii
            dicunt, quod unum dicit unitatem notionis; et istud videtur esse conveniens; quia in
            substantivis nominibus unitas et pluralitas attenditur secundum unitatem et pluralitatem
            formae significatae; unde dicimus, unus Deus, propter unitatem divinae naturae. Forma
            autem quam significat hoc nomen principium, secundum quod personaliter sumitur, est ipsa
            notio vel proprietas, sicut hoc nomen pater significat paternitatem. Unde ad unitatem
            notionis sequitur unitas principii. Potest nihilominus dici, ut salvetur dictum Anselmi,
            quod significat unitatem in potentia spirativa, quae dicit naturam divinam sub ratione
            talis proprietatis, quae est principium operationis personalis, ut supra dictum est,
            dist. 11, qu. 1, art. 2 et 3.</p>
          <p xml:id="ta-l1d29q1-d1e300">Ad primum igitur dicendum, quod ista divisio: aut sunt unum quod est pater, aut sunt
            unum quod non est pater, non est per contradictoria; unde utraque falsa est. Sed haec
            est vera: non sunt unum quod est pater tantum; sed sunt unum quod est pater et filius;
            sicut sunt etiam unus Deus, qui est pater et filius.</p>
          <p xml:id="ta-l1d29q1-d1e303">Ad secundum dicendum, quod quamvis dicantur unum principium spiritus sancti, non tamen
            dicuntur unus spirans vel unus spirator: quia hujusmodi distinctiones imponuntur ab
            actibus, qui semper significant ut adjacenter, et in talibus non attenditur in
            consignando pluraliter pluralitas formae significatae, sed suppositorum, ut supra dictum
            est, 16 dist., qu. 1, art. 4. Sed de creatione non est similis ratio ac de spiratione:
            quia spiratio praeexigit distinctionem in suppositis; unde est aliquo modo a pluribus
            suppositis inquantum distincta sunt, cum sit operatio personalis; sed creatio est opus
            essentiae divinae; unde est opus suppositi indistincti, prout essentia significatur id
            quod est, ut hoc nomine Deus; et ideo sicut pater et filius dicuntur unum, quod est unus
            Deus, ita et unus creator; non tamen creans unus, quia participium est adjectivum.</p>
          <p xml:id="ta-l1d29q1-d1e306">Ad tertium dicendum, quod non conceditur communiter, quod sint idem principium; quia
            ratione articulationis includitur unitas suppositi: sicut etiam supra, Magister dicit,
            quod Deus non genuit se Deum, nec alium Deum. Quidam tamen dicunt, quod filius et pater
            sunt idem Deus, et sunt idem principium, eo quod ly idem est adjectivum, et non ponit
            identitatem absolutam, sed respectu ejus cui adjungitur; et secundum hoc potest concedi,
            quod sunt idem principium.</p>
        </div>
        <div xml:id="ta-l1d29q1-Dd1e310">
          <head xml:id="ta-l1d29q1-Hd1e312">Expositio textus</head>
          <p xml:id="ta-l1d29q1-d1e315"><quote xml:id="ta-l1d29q1-Qd1e316">Pater est principium totius deitatis</quote>. Videtur esse falsum: quia aut
            divinitas sumitur pro essentia divina, aut pro personis. Si pro personis, sic non est
            principium totius divinitatis, idest omnium personarum, cum non sit principium sui
            ipsius. Si pro essentia, videtur falsum, quia non est principium essentiae. Et praeterea
            totalitas exigit aliquam distinctionem in partibus; in essentia autem nulla est
            distinctio. Respondeo dicendum, quod utroque modo accipi potest. Si enim accipiatur pro
            essentia, tunc totum non dicit integritatem partium, sed perfectionem naturae; et
            dicitur esse principium totius divinitatis, non quia deitatem generet vel spiret; sed
            quia divinitatem, generando vel spirando, communicat; ut sit sensus: est principium
            divinitatis, idest ut deitas habeatur. Sed sic etiam filius posset dici principium
            divinitatis totius, quia ab ipso perfecta divinitas est in spiritu sancto, nisi pro
            tanto quod non secundum omnem modum quo communicabilis est, et quia non per
            generationem. Si autem sumatur pro universitate personarum, tunc planius est; quia sic
            dicitur principium totius divinitatis, inquantum in omnibus personis divinis ipse est
            quasi principium a quo aliae personae fluunt, sicut punctum dicitur principium totius
            lineae, quamvis sui ipsius principium non sit. <quote xml:id="ta-l1d29q1-Qd1e319">Vel, si melius dicitur,
              divinitatis</quote>. Pro tanto melius, quia deitas dicitur a Deo, quod significat per
            se et essentialiter divinitatem habentem; sed divinitas dicitur a divino, quod est
            denominativum; unde potest etiam participationem divinitatis significare, secundum etiam
            quod dicitur perpetuitas specierum a philosopho divinum esse. Unde ad singularitatem
            excellentiae designandam, magis competit nomen divinitatis quam deitatis. <quote xml:id="ta-l1d29q1-Qd1e322">Omnes
              naturas</quote>, idest omnes substantias; <quote xml:id="ta-l1d29q1-Qd1e325">et quae naturaliter sunt</quote>,
            idest proprietates et operationes naturales. <quote xml:id="ta-l1d29q1-Qd1e328">Confitetur filii originem ab
              initio</quote>. Vult dicere, quod origo filii est a principio vel initio, quia a
            patre. Sed quia initium potest intelligi etiam de principio durationis, ideo ad
            excludendum falsum intellectum subjungit: <quote xml:id="ta-l1d29q1-Qd1e331">non ipsum ab initio</quote>, scilicet
            durationis, <quote xml:id="ta-l1d29q1-Qd1e335">sed ab initiabili</quote>, idest principio initiativo, scilicet
            patre; unde subjungit: <quote xml:id="ta-l1d29q1-Qd1e338">quomodo filius non est per seipsum</quote>, idest a
            seipso; quia, sicut infra habebitur, ita est filius per se, quod non a se, sed a patre;
            et subjungit etiam de aeternitate ipsius et cetera.</p>
        </div>

      </div>
    </body>
  </text>
</TEI>