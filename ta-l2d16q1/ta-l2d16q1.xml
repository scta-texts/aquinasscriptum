<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber II, Distinctio 16, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber II, Distinctio 16, Quaestio 1</title>
          <date when="2016-03-17">March 17, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-17">March 17, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d16q1">
        <head xml:id="ta-l2d16q1-Hd1e89">Quaestio 1</head>
        <div xml:id="ta-l2d16q1-Dd1e92">
          <head xml:id="ta-l2d16q1-Hd1e94">Prooemium</head>
          <p xml:id="ta-l2d16q1-d1e97">Determinato de natura pure spirituali, idest angelica, et de natura pure corporali, hic
            tertio multipliciter prosequitur de natura composita ex spirituali et corporali,
            scilicet de homine. Dividitur ergo pars ista in partes duas: in prima determinat de
            homine quantum ad primam sui institutionem; in secunda quantum ad ejus casum, 21 dist.,
            ibi: <quote xml:id="ta-l2d16q1-Qd1e99">videns ergo Diabolus hominem per obedientiae humilitatem posse ascendere
              unde ipse per superbiam corruerat, invidit ei</quote>. Prima in duas: in prima
            determinat conditionis humanae principium; in secunda ostendit hominis conditi statum,
            19 dist., ibi: <quote xml:id="ta-l2d16q1-Qd1e102">solent plura quaeri de primi hominis statu</quote>. Prima in duas:
            in prima ostendit formationem hominis, secundum quod exit a sua causa et in
            similitudinem ejus, ut ostendatur quodammodo esse actio univoca; in secunda determinat
            institutionem hominis, secundum quod ex suis partibus constat, 17 dist., ibi: <quote xml:id="ta-l2d16q1-Qd1e105">hic
              de origine animae plura quaeri solent</quote>. Prima in tres: in prima ostendit
            hominem ad imaginem et similitudinem Dei institutum; in secunda ponit horum
            expositionem, ibi: <quote xml:id="ta-l2d16q1-Qd1e108">imago autem et similitudo in hoc loco vel increata
              intelligitur (...) vel creata</quote>; in tertia ostendit, secundum quam partem
            hominis, esse ad imaginem sibi conveniat, ibi: <quote xml:id="ta-l2d16q1-Qd1e111">factus est homo secundum animam ad
              imaginem et similitudinem (...) totius Trinitatis</quote>. Secunda pars dividitur in
            tres: in prima ponit suam expositionem; in secunda excludit alias quorumdam
            expositiones, ibi: <quote xml:id="ta-l2d16q1-Qd1e115">filius vero proprie imago patris dicitur</quote>; in tertia
            supplet quoddam ad suam expositionem, quod in aliis expositionibus tangebatur, scilicet
            in quo imago et similitudo differant, ibi: <quote xml:id="ta-l2d16q1-Qd1e118">verumtamen haec distinctio licet
              reprobabilis penitus non videatur (...) congruentius in ipso homine imago et
              similitudo Dei quaerenda est. Factus est ergo homo secundum animam ad imaginem et
              similitudinem Dei</quote>. Hic ostendit, secundum quam partem in homine sit imago
            assignanda: et primo ostendit quod secundum animam; secundo ostendit quod hujusmodi
            indicium etiam in corpore ostenditur, ibi: <quote xml:id="ta-l2d16q1-Qd1e121">sed in corpore quamdam habet
              proprietatem quae hoc indicat</quote>. Circa primum duo facit: primo ponit hominem
            esse ad imaginem Trinitatis, non solum patris vel filii, ut alii dicebant, et hoc
            secundum animam; secundo ostendit quomodo differenter imago secundum animam homini et
            filio Dei conveniat, ibi: <quote xml:id="ta-l2d16q1-Qd1e124">quocirca homo et imago et ad imaginem dicitur; filius
              autem imago, non ad imaginem</quote>. Hic quatuor quaeruntur: 1 utrum in aliqua
            creatura imago Dei inveniri possit; 2 in quibus inveniatur; 3 utrum in illis in quibus
            invenitur aequaliter inveniatur; 4 de differentia imaginis et similitudinis.</p>
        </div>
        <div xml:id="ta-l2d16q1-Dd1e129" type="articulus">
          <head xml:id="ta-l2d16q1-Hd1e131">Articulus 1</head>

          <head xml:id="ta-l2d16q1-Hd1e134" type="question-title">Utrum aliqua creatura possit dici esse ad imaginem</head>

          <p xml:id="ta-l2d16q1-d1e137">Ad primum sic proceditur. Videtur quod nulla creatura possit dici ad imaginem Dei esse.
            Cujuscumque enim est aliqua imago creata, ei contingit aliquam imaginem ponere. Sed Deo
            non contingit aliquam imaginem ponere. Isai. 40, 18: <quote xml:id="ta-l2d16q1-Qd1e139" source="http://scta.info/resource/is40_18@1-10">cui similem fecistis Deum
              aut quam imaginem ponetis ei?</quote> Ergo et cetera.</p>
          <p xml:id="ta-l2d16q1-d1e143">Praeterea, proprietates unius non inveniuntur in alio. Sed imago indicat proprietatem
            filii, ut in primo dictum est, qui increatus est. Ergo nulli creaturae convenit.</p>
          <p xml:id="ta-l2d16q1-d1e146">Praeterea, in imagine importatur convenientia quaedam cum aliquo uno; unde dicit
            Hilarius, imaginem esse speciem non differentem ejus rei ad quam imaginatur. Sed
            quaecumque conveniunt in aliquo uno, habent aliquid prius et simplicius se, sive sit
            convenientia analogiae, sive univocationis: est enim ens prius substantia et accidente,
            sicut animal prius homine et equo. Deo autem nihil est prius et simplicius. Ergo non
            potest esse ejus imago in creatura.</p>
          <p xml:id="ta-l2d16q1-d1e150">Praeterea, de ratione imaginis est aequalitas: dicit enim Hilarius, imaginem esse rei
            ad rem coaequandam. Sed nulla aequalitas potest esse creaturae ad Deum. Ergo nec imago
            ejus esse potest.</p>
          <p xml:id="ta-l2d16q1-d1e153">Item, infinite distantium non potest esse indiscretio et unio. Sed imago, ut dicit
            Hilarius, est similitudo indiscreta et unita. Ergo creatura non potest esse ad imaginem
            Dei, a quo in infinitum distat.</p>
          <p xml:id="ta-l2d16q1-d1e156">Contra est quod habetur Genesis 1, 26: <quote xml:id="ta-l2d16q1-Qd1e158" source="http://scta.info/resource/gen1_26@3-9">faciamus hominem ad imaginem et
              similitudinem nostram</quote>.</p>
          <p xml:id="ta-l2d16q1-d1e162">Praeterea ad perfectionem operis exigitur ut perducatur in similitudinem agentis. Sed
              <quote xml:id="ta-l2d16q1-Qd1e164" source="http://scta.info/resource/deut32_4@1-4">Dei perfecta sunt opera</quote>: Deuter. 32, 4. Ergo oportet esse aliquod
            operum ejus in quo ipsius imago repraesentetur.</p>
          <p xml:id="ta-l2d16q1-d1e168">Respondeo dicendum, quod, imago proprie dicitur quod ad alterius imitationem est: nec
            tamen quaelibet imitatio rationem imaginis perficit; ut si hoc sit album et illud album,
            non ex hoc dicitur ejus imago: sed ad rationem imaginis exigitur imitatio in aliquo quod
            speciem exprimat et essentiam: propter quod ab Hilario dicitur species indifferens. Et
            inde est quod in corporalibus secundum imitationem figurae potissimum imago attenditur,
            quia figura est quasi certum signum ostendens unitatem et differentiam speciei. Haec
            autem imitatio potest esse dupliciter: aut simul quantum ad speciem et signum speciei,
            et sic imago hominis est in filio suo, qui ipsum in humana specie et figura imitatur, et
            haec est perfecta imago: aut quantum ad signum tantum, et non quantum ad veritatem
            speciei, sicut imago hominis est statua lapidea; et haec est imperfecta imago. Et primo
            modo filius est imago patris, sicut in natura communicans; secundo autem modo imago Dei
            est in creaturis; et ideo creatura potest esse imago Dei, licet non perfecta.</p>
          <p xml:id="ta-l2d16q1-d1e171">Ad primum ergo dicendum, quod propheta loquitur contra idolatras, qui Deum in
            corporalibus figuris imaginari nitebantur; et ideo non est ad propositum.</p>
          <p xml:id="ta-l2d16q1-d1e175">Ad secundum dicendum, quod imago secundum perfectam rationem indicat proprietatem
            filii; et sic creaturae non convenit, sed secundum imperfectam significationem, ut sic
            nomen imaginis a filio in creaturas descendat, sicut a patre nomen paternitatis, ad Eph.
            3.</p>
          <p xml:id="ta-l2d16q1-d1e178">Ad tertium dicendum, quod convenientia potest esse dupliciter: aut duorum
            participantium aliquod unum: et talis convenientia non potest esse creatoris et
            creaturae, ut objectum est aut secundum quod unum per se est simpliciter, et alterum
            participat de similitudine ejus quantum potest; ut si poneremus calorem esse sine
            materia, et ignem convenire cum eo, ex hoc quod aliquid caloris participaret: et talis
            convenientia esse potest creaturae ad Deum: quia Deus dicitur ens hoc modo quod est
            ipsum suum esse; creatura vero non est ipsum suum esse, sed dicitur ens, quasi esse
            participans; et hoc sufficit ad rationem imaginis.</p>
          <p xml:id="ta-l2d16q1-d1e181">Ad quartum dicendum, quod ad rationem imaginis non exigitur aequalitas aequiparantiae,
            cum magni hominis in parva pictura imago exprimatur; sed exigitur aequalitas
            proportionis, ut scilicet eadem sit proportio partium ad invicem in imagine quae est in
            imaginato: et talis aequalitas invenitur in anima respectu Dei: quia sicut ex patre
            filius, et ex utroque spiritus sanctus, ita ex mente notitia, et ex utraque amor
            procedit.</p>
          <p xml:id="ta-l2d16q1-d1e184">Ad quintum dicendum, quod ubi est perfecta imaginis ratio, ibi est perfecta indiscretio
            et unitas, ut patet in filio ad patrem: creatura autem, quantum ad hoc quod Deum
            imitatur, non discernitur ab eo, sed quodammodo sibi unitur unitate convenientiae,
            quamvis semper remaneat major differentia: et sic non ex toto tollitur ratio imaginis,
            sed solum imaginis perfectae.</p>
        </div>
        <div xml:id="ta-l2d16q1-Dd1e188" type="articulus">
          <head xml:id="ta-l2d16q1-Hd1e190">Articulus 2</head>

          <head xml:id="ta-l2d16q1-Hd1e193" type="question-title">Utrum imago Dei inveniatur tantum in creaturis
            rationalibus</head>

          <p xml:id="ta-l2d16q1-d1e196">Ad secundum sic proceditur. Videtur quod non tantum in rationalibus creaturis imago Dei
            inveniatur. Ad rationem enim imaginis, qualis in creaturis esse potest, non exigitur
            perfecta similitudo, ut dictum est, sed sufficit imperfecta imitatio. Sed quaelibet
            creatura ex hoc esse habet quod divinam perfectionem imitatur. Ergo quaelibet creatura
            dici debet ad imaginem Dei.</p>
          <p xml:id="ta-l2d16q1-d1e199">Praeterea, dicit Boetius in Lib. de Consol. philosophiae de Deo loquens: <quote xml:id="ta-l2d16q1-Qd1e201">mundum
              mente gerens, similique in imagine formans</quote>. Sed quaelibet creatura in esse
            prodiit ex hoc quod in mente divina per suam ideam gestabatur. Ergo quaelibet creatura
            potest dici facta ad imaginem Dei.</p>
          <p xml:id="ta-l2d16q1-d1e205">Praeterea, ubi est expressior similitudo, ibi magis salvatur ratio imaginis. Sed
            perfectio divinae bonitatis expressius repraesentatur in toto universo quam in aliqua
            parte ejus. Ergo totum universum magis debet dici ad imaginem Dei quam aliqua creatura
            rationalis.</p>
          <p xml:id="ta-l2d16q1-d1e209">Praeterea, Dionysius ostendit similitudinem divinae bonitatis maxime apparere in radio
            solari. Sed expressio similitudinis causat imaginem. Ergo radius solaris debet dici esse
            ad imaginem Dei.</p>
          <p xml:id="ta-l2d16q1-d1e212">Praeterea, illud quod maxime exprimit proprietatem alicujus, maxime videtur ad ipsum
            convenientiam habere. Sed in fine Caelest. hierarchiae dicit Dionysius, quod in igne
            maxime ostenduntur divinae proprietates. Ergo ignis maxime debet dici ad imaginem
            Dei.</p>
          <p xml:id="ta-l2d16q1-d1e215">Sed contra, ex hoc anima dicitur imago Dei quia ejus capax est, ut Augustinus dicit.
            Sed sola creatura rationalis est capax Dei. Ergo ipsa sola est ad imaginem Dei.</p>
          <p xml:id="ta-l2d16q1-d1e218">Praeterea, quanto aliqua creatura est perfectior, tanto est Deo similior. Sed inter
            alias creaturas rationalis natura altissimum gradum tenet. In ipsa ergo praecipue imago
            Dei invenitur.</p>
          <p xml:id="ta-l2d16q1-d1e221">Respondeo dicendum, quod, ut dictum est, illa imitatio rationem imaginis constituit
            quae est in aliquo ad speciem pertinente. Ex primo autem et communi nihil sortitur
            speciem, sed ex ultimo et proprio, sicut est differentia constitutiva. Consideratis
            autem divinae bonitatis processibus in creaturis, quibus naturae creatae constituuntur
            in similitudinem naturae increatae, ultima invenitur intellectualis dignitatis
            participatio, et quae omnes alias praesupponat: et ideo intellectualis natura attingit
            ad imitationem divinam, in qua quodammodo consistit species naturae ejus; et inde est
            quod in eadem operatione ponimus ultimam felicitatem intellectualis creaturae, in qua
            est felicitas Dei, scilicet in contemplatione intellectiva; et ideo sola intellectualis
            creatura rationabiliter ad imaginem Dei dicitur esse.</p>
          <p xml:id="ta-l2d16q1-d1e224">Ad primum ergo dicendum, quod quamvis quaelibet creatura aliquid participet de ratione
            similitudinis divinae, non tamen potest dici ejus imago ratione praedicta.</p>
          <p xml:id="ta-l2d16q1-d1e228">Ad secundum dicendum, quod similitudo operis potest dici ad operantem dupliciter; aut
            quantum ad id quod habet in natura sua, sicut homo generat hominem; aut quantum ad id
            quod habet in intellectu suo, sicut artificiatum ab artifice in similitudinem artis suae
            procedit. Utroque modo procedit creatura a Deo in similitudinem ejus. Primo modo, quia
            ab ente sunt entia, et a vivo viventia. Secundo modo, quia procedunt a rationibus
            idealibus. Cum ergo unaquaeque res pertingat ad perfectam imitationem ejus quod est in
            intellectu divino, quia talis est qualem eam esse disposuit; ideo quantum ad hunc modum
            similitudinis quaelibet creatura potest dici imago ideae in mente divina existentis;
            unde dicit Boetius quod formae quae sunt in materia, possunt dici imagines, eo quod ab
            his formis venerunt quae sine materia sunt: sed quantum ad alium modum sola
            intellectualis natura pertingit ad ultimum gradum imitationis, ut dictum est, et ideo
            ipsa sola dicitur imago Dei.</p>
          <p xml:id="ta-l2d16q1-d1e231">Ad tertium dicendum, quod similitudo divinae bonitatis, quantum ad nobilissimas
            participationes ipsius, non resultat in universo nisi ratione nobilissimarum partium
            ejus, quae sunt intellectuales naturae: nec per se de toto potest dici, et primo, quod
            non convenit sibi ratione omnium partium, ut in 6 Physic. dicitur frequenter: et ideo
            universum non potest dici imago Dei, sed intellectualis natura.</p>
          <p xml:id="ta-l2d16q1-d1e234">Ad quartum dicendum, quod similitudo radii solaris ad divinam bonitatem tota attenditur
            quantum ad causalitatem, et non quantum ad dignitatem naturae, quae rationem imaginis
            perficit.</p>
          <p xml:id="ta-l2d16q1-d1e237">Ad quintum dicendum, quod proprietates divinae ostenduntur in creaturis dupliciter: vel
            secundum similitudinem analogiae, sicut vita, sapientia, et hujusmodi, quae analogice
            Deo et creaturis conveniunt; et sic divinae proprietates praecipue ostenduntur in
            rationali natura; vel secundum similitudinem proportionis, secundum quod spirituales
            proprietates corporalibus metaphorice designantur; et hoc modo in igne ostenduntur
            proprietates divinae, ut in 1 Lib., dist. 33, dictum est. Sed haec similitudo non facit
            rationem imaginis; unde Dionysius vocat eam dissimilem similitudinem.</p>
        </div>
        <div xml:id="ta-l2d16q1-Dd1e241" type="articulus">
          <head xml:id="ta-l2d16q1-Hd1e243">Articulus 3</head>

          <head xml:id="ta-l2d16q1-Hd1e246" type="question-title">Utrum imago Dei magis reperiatur in Angelis quam in
            hominibus</head>

          <p xml:id="ta-l2d16q1-d1e249">Ad tertium sic proceditur. Videtur quod imago non magis in Angelis quam in hominibus
            inveniatur. Ea enim quae sequuntur naturam, aequaliter inveniuntur in omnibus habentibus
            naturam illam, ut risibile in hominibus. Sed esse ad imaginem Dei, consequitur
            intellectualem naturam. Ergo in omnibus habentibus intellectum est aequaliter.</p>
          <p xml:id="ta-l2d16q1-d1e252">Praeterea, secundum Augustinum, eo ipso est anima imago Dei quod capax ejus esse
            potest. Sed non magis capax Dei est Angelus quam homo, cum in fruitione divinitatis
            homines Angelis aequentur. Ergo esse ad imaginem non magis Angelis quam hominibus
            convenit.</p>
          <p xml:id="ta-l2d16q1-d1e255">Praeterea, ut dicit Augustinus, inter mentem nostram et Deum nihil est medium. Sed quod
            magis imitatur Deum, cadit medium inter ipsum et id quod minus imitatur ipsum. Ergo
            Angelus non magis est ad imaginem Dei quam mens humana.</p>
          <p xml:id="ta-l2d16q1-d1e259">Praeterea, ad Hebr. 2 dicit Glossa, quod natura mentis humanae quam Christus assumpsit,
            nihil post Deum est melius. Sed Christus assumpsit mentem ejusdem naturae cum nostris
            mentibus. Cum ergo unumquodque tanto sit melius quanto expressiori imagine Deum
            imitatur; videtur quod esse ad imaginem non magis Angelis quam hominibus conveniat.</p>
          <p xml:id="ta-l2d16q1-d1e262">Praeterea, de beata virgine dicit Hieronymus quod <quote xml:id="ta-l2d16q1-Qd1e264">exaltata est super choros
              Angelorum ad caelestia regna</quote>. Sed hoc non posset esse, si ipsa esset minus ad
            imaginem Dei quam Angeli. Ergo cum ipsa vere et pure naturam humanam habeat, videtur
            quod imago non plus in Angelis quam in hominibus inveniatur.</p>
          <p xml:id="ta-l2d16q1-d1e268">Sed contra est quod dicit Gregorius quod Angelus dicitur signaculum similitudinis, quia
            in eo divinae imaginis similitudo magis insinuatur expressa. Sed secundum hoc aliquid
            dicitur esse magis ad imaginem, secundum quod expressius imago Dei in ipso relucet. Ergo
            Angeli sunt magis ad imaginem Dei quam homo.</p>
          <p xml:id="ta-l2d16q1-d1e271">Similiter etiam videtur quod sit vir magis quam mulier per id quod 1 Corinth. 11,
            quidam gradus inter virum et mulierem constituitur, dum dicitur vir imago Dei, et mulier
            imago viri: et ita non in omnibus habentibus imaginem imago aequaliter invenitur.</p>
          <p xml:id="ta-l2d16q1-d1e274">Respondeo dicendum, quod de imagine possumus loqui dupliciter: aut quantum ad id in quo
            proprie consistit imaginis ratio; aut quantum ad id quod secundario assignatur
            similitudo imaginis: proprie enim et principaliter imago intellectualem naturam
            consequitur; unde oportet quod ubi intellectualis natura perfectius invenitur, etiam ibi
            sit imago expressior: et sic cum natura intellectualis multo sit dignior in Angelis quam
            in homine, eo quod propter obumbrationem intellectualis luminis homo rationalis dicitur,
            cum ratio sit quidam intellectus obumbratus; oportet quod in Angelis sit expressior Dei
            imago quam in anima, et in Angelis superioribus quam in inferioribus, et in viro quam in
            muliere: quamvis illa diversitas sit minor quam prima, quia non sequitur diversitatem
            naturae secundum speciem. Assignatur etiam imago Dei in homine, sed non ita proprie,
            quantum ad aliquas proprietates consequentes, sicut quod homo dominatur inferioribus
            creaturis (sicut etiam Deus in toto universo), et est quodammodo finis earum: et hoc
            innuitur Gen. 1, 26, ubi post id quod dictum est: <quote xml:id="ta-l2d16q1-Qd1e276">faciamus hominem ad imaginem et
              similitudinem nostram</quote>, subjungitur: <quote xml:id="ta-l2d16q1-Qd1e279">ut praesit piscibus maris, et
              volatilibus caeli, et bestiis universaeque terrae, omnique reptili quod movetur in
              terra</quote>. Et similiter sicut Deus est totus in qualibet parte universi, ita anima
            in qualibet parte corporis; et secundum hoc et hujusmodi alia nihil prohibet hominem
            magis ad imaginem Dei esse quam Angelum. Sed hoc est secundum quid, et non simpliciter:
            quia judicium similitudinis vel diversitatis quod sumitur ab essentialibus rei, est
            multo firmius.</p>
          <p xml:id="ta-l2d16q1-d1e283">Ad primum ergo dicendum, quod ea quae consequuntur naturam, aequaliter inveniuntur in
            omnibus habentibus naturam illam aequaliter. Natura autem intellectualis non aequaliter
            invenitur in Angelis et in hominibus; sed in Angelis multo nobilior.</p>
          <p xml:id="ta-l2d16q1-d1e287">Ad secundum dicendum, quod imago invenitur in homine et in Angelo quantum ad naturalia
            sua, non quantum ad habitum gratiae vel gloriae. Consideratis autem naturalibus Angeli
            et hominis, magis est capax divinae cognitionis Angelus quam homo; et quod homo ad
            aequalitatem Angelorum perducitur in divina fruitione, est gratiae, et non naturae: et
            ideo objectio non procedit.</p>
          <p xml:id="ta-l2d16q1-d1e290">Ad tertium dicendum, quod inter mentem nostram et Deum nihil est medium quasi objectum
            beatitudinis, sed immediate in Deum nostra mens tendit, a quo etiam immediate per
            gratiam vivificatur; et tamen est aliquid medium quantum ad gradum naturae, scilicet
            angelica natura, ut patet ex Dionysio; Augustinus etiam dicit, Angelum prope Deum
            factum, et materiam prope nihil. Et ideo objectio nulla est.</p>
          <p xml:id="ta-l2d16q1-d1e293">Ad quartum dicendum, quod natura humana quam Christus assumpsit, est multo nobilior
            quam quaelibet creatura; sed hoc habet ex unione divinitatis, et non ex principiis
            essentialibus; et ideo non sequitur similis ratio de mentibus humanis non unitis.
            Assumpsit enim Dei filius humanam naturam, ut Damascenus dicit, in atomo, idest in
            individuo, et non in specie; et sic etiam natura mentis humanae in Glossa praedicta
            accipitur.</p>
          <p xml:id="ta-l2d16q1-d1e296">Ad quintum dicendum, quod exaltatio beatae virginis super choros Angelorum non fuit
            naturae sed gratiae; et ideo per hoc nihil probatur.</p>
        </div>
        <div xml:id="ta-l2d16q1-Dd1e301" type="articulus">
          <head xml:id="ta-l2d16q1-Hd1e303">Articulus 4</head>

          <head xml:id="ta-l2d16q1-Hd1e306" type="question-title">Utrum imago et similitudo convenienter distinguantur in
            littera</head>

          <p xml:id="ta-l2d16q1-d1e309">Ad quartum sic proceditur. Videtur quod inconvenienter imago et similitudo in littera
            distinguantur. Illud enim quod ponitur in definitione alicujus ut genus, non
            distinguitur ab ipso, sicut animal ab homine. Sed secundum Hilarium: <quote xml:id="ta-l2d16q1-Qd1e311">imago est
              rei ad rem coaequandam imaginata et indiscreta similitudo</quote>. Ergo imago et
            similitudo distingui non debent.</p>
          <p xml:id="ta-l2d16q1-d1e315">Praeterea, secundum quorumdam opinionem homo in gratuitis creatus non est. Sed
            innocentia et justitia ad gratiam pertinent. Ergo inconvenienter similitudo, in qua homo
            factus est, per justitiam et innocentiam exponitur in littera.</p>
          <p xml:id="ta-l2d16q1-d1e318">Praeterea, cognitio et amor nominant actum vel passionem. Sed actus et passio non
            semper remanent in animo. Cum ergo imago semper maneat, videtur quod inconvenienter
            imago secundum dilectionem vel cognitionem assignetur.</p>
          <p xml:id="ta-l2d16q1-d1e322">Praeterea, amor ad voluntatem pertinet. Voluntas autem est pars imaginis. Ergo
            inconvenienter distinguitur similitudo ab imagine per hoc quod similitudo in amore
            virtutis consistit.</p>
          <p xml:id="ta-l2d16q1-d1e325">Praeterea, voluntas ad cognitionem non pertinet, et tamen pars imaginis ab Augustino
            ponitur. Ergo videtur quod inconvenienter dicatur imago ad cognitionem veritatis
            pertinere.</p>
          <p xml:id="ta-l2d16q1-d1e328">Praeterea, natura intellectualis ad essentiam animae pertinet. Sed naturam
            intellectualem sequitur imago, ut dictum est. Ergo videtur inconvenienter dici, quod
            similitudo ad essentiam pertineat, imago vero ad alia quae sunt in anima.</p>
          <p xml:id="ta-l2d16q1-d1e331">Respondeo dicendum, quod in ratione imaginis includitur similitudo, et non e converso;
            unde si similitudo contra imaginem distinguatur, oportet specialiter sumi similitudinem
            quae deficit a ratione imaginis: sicut proprium condividitur definitioni, non secundum
            nomen commune quod de definitione praedicatur, sed secundum illam rationem determinate
            acceptam qua deficit a perfectione definitionis. Cum ergo imago importet imitationem in
            his quae pertinent ad speciem demonstrandam, oportet quod similitudo accipiatur in eo
            quod deficit a demonstratione specialis naturae. Hoc autem contingit dupliciter: aut
            quia est prius et communius quam sit natura speciei, sicut proprietates consequentes
            naturam generis: aut quia est posterius his quae speciem demonstrant, ut accidentia
            consequentia principia individui. Si ergo accipiatur defectus primo modo, sic est ultima
            distinctio quae in littera assignatur: secundum hoc enim dicitur similitudo secundum
            convenientiam in illis quae consequuntur essentiam, inquantum est essentia, et non
            inquantum est intellectualis, ut incorruptibile et indivisibile et hujusmodi; imago
            autem attenditur secundum ea quae proprie intellectualem naturam consequuntur. Si autem
            attendatur defectus ex hoc quod est posterius, hoc est dupliciter: quia aut hoc est
            secundum ordinem potentiae naturalis ad potentiam: et sic primum demonstrans naturam
            intellectualem est potentia cognoscitiva et actus ejus, et posterius erit voluntas et
            actus ejus, quae consequitur apprehensionem cognoscitivae virtutis; et sic erit secunda
            distinctio, quia imago pertinebit ad cognitionem veritatis, quae est primum demonstrans
            naturam intellectualem, similitudo autem ad amorem virtutis: aut secundum ordinem
            potentiae ad habitum; et sic erit prima distinctio, secundum quod imago pertinet ad
            potentias, scilicet memoriam, intelligentiam, et voluntatem; similitudo vero ad habitus
            consequentes, scilicet innocentiam, et justitiam.</p>
          <p xml:id="ta-l2d16q1-d1e334">Ad primum ergo dicendum, quod similitudo communiter sumpta, non dividitur contra
            imaginem; sed similitudo deficiens a ratione imaginis, sicut proprium contra
            definitionem.</p>
          <p xml:id="ta-l2d16q1-d1e337">Ad secundum dicendum, quod etiam si ponatur homo non creatus in habitibus gratuitis,
            constat tamen eum esse creatum in habitibus naturalibus integris et perfectis: et
            quantum ad hoc similitudo attenderetur.</p>
          <p xml:id="ta-l2d16q1-d1e341">Ad tertium dicendum, quod potentiae innotescunt per actus et passiones: et ideo per
            cognitionem et amorem debet intelligi potentia cognoscitiva et amativa, quae est
            voluntas.</p>
          <p xml:id="ta-l2d16q1-d1e344">Ad quartum dicendum, quod ratio illa non valet, quia procedit ex diversis
            distinctionibus: nec est inconveniens ut secundum unam distinctionem aliquid pertineat
            ad imaginem, et secundum aliam pertineat ad similitudinem: quia in una comparatione
            potest aliquid accipi ut prius aliquo, quod in alia accipitur ut posterius respectu
            alterius: secundum quem modum possunt comparari potentiae intellectivae naturae ad
            habitus, quibus inveniuntur priores, vel una ad alteram, et sic est una prior altera. Et
            ita sicut aliquid est prius et posterius in aliqua comparatione diversimode acceptum:
            ita etiam potest ad imaginem et similitudinem pertinere ratione praedicta.</p>
          <p xml:id="ta-l2d16q1-d1e347">Et similiter dicendum est ad quintum.</p>
          <p xml:id="ta-l2d16q1-d1e350">Ad sextum dicendum, quod intellectualitas, quamvis pertineat ad essentiam naturae
            intellectualis, non tamen est de ratione essentiae inquantum essentia: et ideo non
            pertinet ad similitudinem, quae assignatur secundum communes differentias entis,
            scilicet simplex et compositum, corruptibile et incorruptibile, et hujusmodi.</p>
        </div>
        <div xml:id="ta-l2d16q1-Dd1e354">
          <head xml:id="ta-l2d16q1-Hd1e356">Expositio textus</head>
          <p xml:id="ta-l2d16q1-d1e359"><quote xml:id="ta-l2d16q1-Qd1e360">Quare creatus sit homo</quote>, idest causa finalis hominis, et <quote xml:id="ta-l2d16q1-Qd1e363">qualiter
              institutus</quote>, quia ex anima et corpore: haec duo in prima distinctione hujus
            libri dicta sunt: <quote xml:id="ta-l2d16q1-Qd1e366">et qualiter et quomodo factus</quote>, hic incipit prosequi:
              <quote xml:id="ta-l2d16q1-Qd1e369">deinde qualiter sit lapsus</quote>: hoc prosequitur 21 distinctione, et
            deinceps: <quote xml:id="ta-l2d16q1-Qd1e372">postremo qualiter et per quam sit reparatus</quote>; hoc in 3 Lib. et
            in 4. <quote xml:id="ta-l2d16q1-Qd1e375">Quae in mente rationali naturaliter sunt</quote>. Hoc potest intelligi
            etiam de habitibus gratuitis, ad quos anima naturaliter est ordinata, non quod per
            principia naturae causentur; vel potest intelligi de habitibus innatis, sicut
            philosophus in 6 Ethicor. ponit etiam quasdam virtutes naturales. Imago ergo pertinet ad
            formam, scilicet specialem; similitudo ad naturam, scilicet communem: et hoc secundum
            ultimam distinctionem quam posuit. <quote xml:id="ta-l2d16q1-Qd1e379">Quocirca homo et imago est, et ad
              imaginem</quote>. Ratio hujus est, quia haec praepositio ad notat distantiam: quia, ut
            dicit Augustinus, filius est imago patris nulla ex parte ei dissimilis: ideo ita dicitur
            imago quod non ad imaginem: homo autem, quia ipse Deum imitatur in natura intellectuali,
            et a perfecta imitatione filii distat, in quam tamen tendit ut potest; ideo imago
            dicitur, et ad imaginem.</p>
        </div>
      </div>
    </body>
  </text>
</TEI>