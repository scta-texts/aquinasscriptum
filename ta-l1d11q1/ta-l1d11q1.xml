<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 11, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 11, Quaestio 1</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
























































































































































































































































































































































































































































































































































































































































































































































































































































































































































































































































































































































































































































































































































































































































































































































































































      <div xml:id="starts-on"> </div>
    </front>
    <body>
      <div xml:id="ta-l1d11q1">
        <head xml:id="ta-l1d11q1-Hd1e3490">Librum I, Distinctio 11, Quaestio 1</head>
        <div xml:id="ta-l1d11q1-Dd1e3493">
          <head xml:id="ta-l1d11q1-Hd1e3495">Prooemium</head>
          <p xml:id="ta-l1d11q1-d1e3498">Hic determinat de processione spiritus sancti quantum ad suum principium; et dividitur
            in duas partes: in prima ostendit, spiritum sanctum procedere a patre et filio; in
            secunda inquiritur utrum aequaliter ab utroque procedat, 12 dist.: <quote xml:id="ta-l1d11q1-Qd1e3500">item
              quaeritur, cum spiritus sanctus a patre procedat et a filio, utrum prius vel magis
              processerit a patre quam a filio</quote>. Prima in duas: in prima probat veritatem; in
            secunda excludit errorem, ibi: <quote xml:id="ta-l1d11q1-Qd1e3503">Graeci tamen dicunt, spiritum sanctum procedere
              tantum a patre et non a filio</quote>. Quae dividitur in duas: in prima ostendit
            Graecorum controversiam; in secunda reducit ad concordiam intellectus, ibi:
              <quote xml:id="ta-l1d11q1-Qd1e3506">sciendum tamen est, quod Graeci confitentur spiritum sanctum esse filii, sicut
              et patris</quote>. Prima in duas: in prima ponit objectionem Graecorum; in secunda
            solutionem, ibi: <quote xml:id="ta-l1d11q1-Qd1e3509">nos autem illa verba ita determinamus. Sciendum tamen, quod
              Graeci confitentur spiritum sanctum esse filii, sicut et patris</quote>. Hic ostendit
            Graecorum concordiam ad Latinos quantum ad sensum, quamvis in verbis sit differentia; et
            circa hoc duo facit: primo ostendit quod Graeci concedunt, spiritum sanctum esse a filio
            in suo aequivalenti, quia scilicet concedunt eum esse filii; secundo ostendit per multas
            auctoritates doctorum Graecorum, quod etiam concedunt spiritum sanctum expresse esse a
            filio, ibi: <quote xml:id="ta-l1d11q1-Qd1e3512">unde et quidam eorum Catholici doctores (...) professi sunt spiritum
              sanctum etiam procedere a filio</quote>. Ad intelligentiam hujus partis quatuor
            quaeruntur: 1 utrum spiritus sanctus procedat a patre et filio; 2 dato quod sic, utrum
            procedat ab eis inquantum sunt unum, vel inquantum sunt plures. Et si inquantum unum; 3
            quaeritur utrum inquantum sunt unum in essentia, vel inquantum sunt unum in aliqua
            notione; 4 utrum possint dici pater et filius unus spirator.</p>
        </div>
        <div xml:id="ta-l1d11q1-Dd1e3517" type="articulus">

          <head xml:id="ta-l1d11q1-Hd1e3519">Articulus 1</head>

          <head xml:id="ta-l1d11q1-Hd1e3522" type="questionTitle">Utrum spiritus sanctus procedat a patre et filio</head>

          <p xml:id="ta-l1d11q1-d1e3525">Ad primum sic proceditur. Videtur quod spiritus sanctus non procedat a filio, sed
            tantum a patre. Dionysius: <quote xml:id="ta-l1d11q1-Qd1e3527">quod pater quidem est fontana deitas, filius et
              spiritus sanctus deigenae deitatis, si ita oportet dicere, pullulationes sunt, et
              sicut flores divinae naturae, et sicut divina lumina, a sanctis eloquiis
              accepimus</quote>. Sed pullulatio non est a pullulatione, nec flos a flore. Ergo nec
            spiritus sanctus a filio.</p>
          <p xml:id="ta-l1d11q1-d1e3531">Praeterea, in legenda b. Andreae dicitur: <quote xml:id="ta-l1d11q1-Qd1e3533">pax vobis et universis qui credunt in
              unum Deum patrem, et in unum filium ejus dominum nostrum Jesum, et in unum spiritum
              sanctum procedentem ex patre, et in filio permanentem</quote>. Quod autem permanet in
            aliquo procedens ab alio, non procedit ab eo in quo permanet; alias non diceretur manere
            in eo. Ergo spiritus sanctus non procedit a filio.</p>
          <p xml:id="ta-l1d11q1-d1e3537">Item, Damascenus: <quote xml:id="ta-l1d11q1-Qd1e3539">spiritum sanctum ex patre dicimus, et spiritum patris
              nominamus; ex filio autem spiritum non dicimus, spiritum vero filii nominamus</quote>.
            Ergo et cetera.</p>
          <p xml:id="ta-l1d11q1-d1e3544">Item, hoc videtur per quasdam similitudines. Spiritus enim corporalis, quo verbum
            vocale profertur, non procedit a verbo, immo utrumque a loquente. Ergo nec spiritus
            sanctus procedit a filio, qui est verbum; sed utrumque a patre.</p>
          <p xml:id="ta-l1d11q1-d1e3547">Item, ex sole procedit splendor et calor, ita quod neutrum ex altero. Sed filius est
            splendor patris, Hebr. 1, spiritus sanctus autem est sicut calor, cum sit amor. Ergo et
            cetera.</p>
          <p xml:id="ta-l1d11q1-d1e3550">Item, videmus quod illud quod procedit corporaliter, procedit ex uno loco in alium, et
            non ex illis duobus. Ergo et spiritus sanctus procedit ex patre in filium, et non ex
            patre et filio.</p>
          <p xml:id="ta-l1d11q1-d1e3553">Item, hoc videtur ratione. Nullum enim simplex potest esse a duobus; alias enim
            effectus esset simplicior causa, quod est impossibile. Sed spiritus sanctus est simplex.
            Ergo non est a duobus.</p>
          <p xml:id="ta-l1d11q1-d1e3556">Praeterea, spiritus sanctus non minus convenit cum patre quam filius, nec minoris est
            dignitatis. Si igitur filius communicat cum patre in spiratione spiritus sancti, videtur
            quod spiritus sanctus communicet cum patre in generatione filii, et hoc est falsum. Ergo
            et primum.</p>
          <p xml:id="ta-l1d11q1-d1e3559">Praeterea, aut pater perfecte spirat spiritum sanctum, aut non. Si non, ergo est aliqua
            imperfectio in patre, quod est impossibile. Si perfecte, ergo superfluus est alius
            spirans. In divinis autem nihil est superfluum. Ergo filius non spirat spiritum
            sanctum.</p>
          <p xml:id="ta-l1d11q1-d1e3563">In contrarium sunt multae auctoritates in littera positae.</p>
          <p xml:id="ta-l1d11q1-d1e3566">Idem ostenditur per similitudinem. Quia in anima est imago Trinitatis. Sed amor in
            anima, qui repraesentat spiritum sanctum, procedit a notitia, quae repraesentat filium.
            Ergo in divinis spiritus sanctus procedit a filio.</p>
          <p xml:id="ta-l1d11q1-d1e3569">Item, omnis amor procedit ab amante. Sed spiritus sanctus amor est patris et filii,
            secundum auctoritatem Damasceni inductam. Ergo procedit ab utroque ut amor ipsorum.</p>
          <p xml:id="ta-l1d11q1-d1e3572">Respondeo dicendum simpliciter, quod spiritus sanctus procedit a filio. Hoc enim
            remoto, inevitabiliter removetur distinctio filii et spiritus sancti. Cum enim divinae
            personae secundum nihil absolutum distinguantur, oportet quod omnis ipsarum distinctio
            sit secundum relationes originis. Unde si spiritus sanctus et filius non distinguerentur
            per hoc quod unus est ab alio, oporteret quod uterque esset una persona. Nec hoc remoto
            posset dici quod distinguerentur personaliter filius et spiritus sanctus per diversum
            modum procedendi a patre, ut quod filius procederet per modum naturae, et spiritus
            sanctus per modum voluntatis. Ille enim modus diversus aut diceret diversitatem per
            oppositionem relationis, et sic rediret idem quod prius: aut diceret diversitatem in
            absolutis; et tunc vel realem diversitatem, et sic esset compositio in Deo; vel
            diversitatem rationum, et sic non posset esse inter filium et spiritum sanctum nisi
            diversitas rationis; et hoc non sufficit ad distinctionem personarum, ut supra dictum
            est, dist. 2, quaest. unic., art. 5. Et ideo cum filius non sit a spiritu sancto,
            relinquitur quod spiritus sanctus sit a filio.</p>
          <p xml:id="ta-l1d11q1-d1e3575">Ad primum ergo dicendum, quod locutiones illae sunt symbolicae; et ideo ex eis non
            procedit argumentum, sicut idem Dionysius dicit in epistola ad Titum; quia symbolica
            theologia non est argumentativa. Est autem similitudo quantum ad aliquid, scilicet quod
            flores sunt ab uno; non tamen quantum ad omnia.</p>
          <p xml:id="ta-l1d11q1-d1e3578">Ad secundum dicendum, quod spiritus sanctus dicitur manere in filio, non quod sit
            distinctus ab eo, sed quia virtus spirativa est in patre, et a patre est in filio, sicut
            et omnia quae filius habet, et ibi manet, et non procedit ulterius, quia spiritus
            sanctus non habet virtutem spirandi, ut scilicet spiret, sed ut spiretur, ut supra
            dictum est, dist. 7, quaest. 2, art. 2, de potentia generativa filii. Vel dicendum, quod
            intelligitur de filio secundum naturam assumptam, in quo nihil fuit contrarium gratiae
            spiritus sancti; et ideo in ipso dicitur quiescere, sicut etiam dicitur habitare in
            sanctis.</p>
          <p xml:id="ta-l1d11q1-d1e3582">Ad tertium dicendum, quod Damasceno in hac parte non creditur, quia dicitur fuisse
            tempore illo quo incepit controversia super hac quaestione inter Graecos et Latinos.
            Tamen non negat quin sit ex filio; sed dicit se non concedere quod sit a filio, quia
            adhuc apud eos in dubio vertebatur.</p>
          <p xml:id="ta-l1d11q1-d1e3585">Ad quartum dicendum, quod verbum est duplex, scilicet vocale, et verbum mentis; et
            duplici verbo respondet duplex spiritus. Verbo enim vocali respondet spiritus
            corporalis, verbo mentali spiritus amoris intimi. Unde dico, quod verbum, secundum
            generationem aeternam est simile verbo mentali; et ideo a verbo procedit spiritus
            sanctus, sicut a verbo mentali amor. Sed filius, secundum quod carnem assumpsit, habet
            similitudinem verbi vocalis; et sicut formatio vocis fit per aerem respiratum, ita
            incarnatio verbi facta est operatione spiritus sancti.</p>
          <p xml:id="ta-l1d11q1-d1e3588">Ad quintum dicendum, quod in illa similitudine supponitur falsum. Calor enim procedit
            ex splendore, secundum philosophos; unde dicit Avicenna, quod sol non facit calorem in
            inferioribus nisi mediante splendore.</p>
          <p xml:id="ta-l1d11q1-d1e3591">Ad sextum dicendum, quod processio dicitur proprie in divinis, sicut et generatio. Unde
            non sumitur a similitudine processionis localis, quia hoc esset metaphorice dictum; sed
            dicit exitum a principio. Non autem omne quod est a principio, procedit in aliud; sed
            aliquid procedit ut in se subsistens; et ita procedit spiritus sanctus a patre et
            filio.</p>
          <p xml:id="ta-l1d11q1-d1e3594">Ad septimum dicendum, quod simplex non potest procedere a pluribus quae sunt diversa
            per essentiam, quorum sunt diversae operationes. Sed pater et filius virtute unius
            naturae spirant spiritum sanctum unica spiratione. Et ideo qui spiratur est simplex.</p>
          <p xml:id="ta-l1d11q1-d1e3597">Ad octavum dicendum, quod non potest spiritus sanctus communicare patri in generatione
            filii duplici ratione. Primo, quia filius procedit per modum naturae, quia per actum
            generationis; et actus naturae est unius tantum; sed spiritus sanctus procedit ut amor
            per modum voluntatis. Sed plures uniuntur in voluntate ad aliquem actum; et ideo
            spiritus sanctus potest esse a patre et filio. Alia ratio est, quia repugnaret
            proprietati spiritus sancti, qua scilicet procedit a patre et filio ut amor: non enim
            potest esse quod duo sint principium sibi invicem. Unde sicut pater filio non communicat
            paternitatem, ut seipsum generet, ita nec spiritui sancto, ut filium generet. Sicut
            autem est inconveniens quod aliquid generetur ex seipso, ita etiam vel plus, quod
            aliquid generetur ab eo cujus est principium.</p>
          <p xml:id="ta-l1d11q1-d1e3601">Ad ultimum dicendum, quod pater perfecte spirat spiritum sanctum. Sed quia omnis
            perfectio patris communicatur filio, quae non repugnat suae proprietati, cum nihil
            distinguat inter eos nisi originis relatio, oportet quod sicut communicat sibi
            perfectionem divinitatis, ita etiam perfectionem spirandi. Unde non est propter
            imperfectionem patris quod filius spiret, sed propter perfectionem filii, qui habet
            totam perfectionem patris. Eodem enim modo posset argui quod filius non esset Deus, vel
            quod non crearet.</p>
        </div>
        <div xml:id="ta-l1d11q1-Dd1e3605" type="articulus">
          <head xml:id="ta-l1d11q1-Hd1e3607">Articulus 2</head>

          <head xml:id="ta-l1d11q1-Hd1e3610" type="questionTitle">Utrum spiritus sanctus procedat a patre et filio inquantum sunt
            unum</head>

          <p xml:id="ta-l1d11q1-d1e3613">Ad secundum sic proceditur. Videtur quod spiritus sanctus procedit a patre et filio,
            non inquantum sunt unum. Spiritus sanctus enim procedit ab eis ut nexus vel unio
            quaedam. Sed nexus est distinctorum. Ergo procedit ab eis, ut distincti sunt.</p>
          <p xml:id="ta-l1d11q1-d1e3616">Item, pater et filius diligunt se et inquantum sunt unum in essentia, et inquantum sunt
            distinctae personae; si enim per essentiam distinguerentur, adhuc diligerent se.
            Diligunt autem se, inquantum sunt unum in essentia, amore essentiali. Ergo inquantum
            sunt distincti in personis, amore ab eis procedente. Sed hic amor est spiritus sanctus.
            Ergo spiritus sanctus procedit ab eis, inquantum sunt distinctae personae.</p>
          <p xml:id="ta-l1d11q1-d1e3619">Item, actus sunt suppositorum. Si ergo spirare est actus patris et filii, oportet quod
            sit actus eorum, inquantum sunt supposita distincta. Sed spiritus sanctus procedit ab
            eis per actum spirationis. Ergo procedit ab eis inquantum sunt personae distinctae.</p>
          <p xml:id="ta-l1d11q1-d1e3623">Contra, pater et filius distinguuntur paternitate et filiatione. Ergo si spiritus
            sanctus procedit ab eis inquantum sunt personae distinctae, procedet a patre inquantum
            habet paternitatem et a filio inquantum habet filiationem. Ergo paternitate pater
            refertur ad spiritum sanctum. Sed pater paternitate refertur ad filium. Ergo eadem
            relatione, scilicet paternitate, refertur ad filium et spiritum sanctum, et eadem erit
            processio utriusque, quod stare non potest.</p>
          <p xml:id="ta-l1d11q1-d1e3626">Item, ut dictum est, dist. 8, quaest. 5, art. 2, nullum simplex procedit a pluribus,
            nisi in essentia uniantur et operatione. Sed spiritus sanctus est simplex. Ergo procedit
            a patre et filio inquantum sunt unum.</p>
          <p xml:id="ta-l1d11q1-d1e3629">Respondeo dicendum, quod omnis actus refertur ad duo originaliter, scilicet ad agentem,
            et ad principium actionis. Agens autem est ipsum suppositum, ut homo vel ignis; et
            principium actionis est aliqua forma in ipso, substantialis vel accidentalis. Dico ergo,
            quod ly inquantum potest dicere conditionem agentis, vel principium actionis. Si dicat
            conditionem agentis vel operantis, sic procedit spiritus sanctus a patre et filio
            inquantum sunt plures, et inquantum sunt distinctae personae, quia ab eis pluribus et
            distinctis procedit. Si autem dicat conditionem principii actionis, sic dico, quod
            procedit ab eis inquantum sunt unum. Cum enim operatio non sit nisi ab uno principio
            oportet aliquid esse unum in patre et filio, quod est principium hujus actus qui est
            spirare, qui est unus et simplex, quo una et simplex persona spiritus sancti
            procedit.</p>
          <p xml:id="ta-l1d11q1-d1e3632">Et per hoc patet solutio ad totum. Quid autem sit illud unum commune in patre et filio,
            patebit in sequenti articulo.</p>
        </div>
        <div xml:id="ta-l1d11q1-Dd1e3636" type="articulus">
          <head xml:id="ta-l1d11q1-Hd1e3638">Articulus 3</head>

          <head xml:id="ta-l1d11q1-Hd1e3641" type="questionTitle">Utrum spiritus sanctus procedat a patre et filio inquantum sunt
            unum in natura</head>

          <p xml:id="ta-l1d11q1-d1e3644">Ad tertium sic proceditur. Videtur quod spiritus sanctus procedat a patre et filio,
            inquantum sunt unum in natura. Natura enim non communicatur nisi per actum naturae. Sed
            spiritus sanctus procedendo accipit totam naturam divinam sicut filius nascendo. Ergo
            principium actus, quo communicatur sibi natura divina, est natura. Ergo et cetera. Et
            hoc idem videtur per Anselmum qui dicit, quod ridiculum est dicere, quod propter
            relationem tota essentia patris et filii sit in spiritu sancto, et non potius propter
            essentiam.</p>
          <p xml:id="ta-l1d11q1-d1e3647">Praeterea, spiritus sanctus procedit ut amor. Amor autem dicit processum voluntatis.
            Ergo spiritus sanctus procedit a patre et filio, inquantum sunt unum in voluntate. Sed
            voluntas, cum sit de absolutis, tenet se ex parte naturae. Ergo et cetera.</p>
          <p xml:id="ta-l1d11q1-d1e3650">Praeterea, cum proprietas recipiat numerum a supposito, impossibile est duorum
            suppositorum esse eamdem numero proprietatem vel notionem. Sed pater et filius sunt
            supposita distincta. Ergo non possunt convenire in aliqua una notione: et ita spiritus
            sanctus non procedet a patre et filio inquantum sunt unum in notione aliqua. Restat ergo
            quod inquantum sunt unum in essentia.</p>
          <p xml:id="ta-l1d11q1-d1e3654">Sed contra, in virtute divinae essentiae communicat non tantum filius, sed etiam
            spiritus sanctus. Si igitur pater et filius spirant spiritum sanctum inquantum sunt unum
            in natura, oportet quod etiam spiritus sanctus simul cum eis spiret seipsum, quod est
            impossibile. Ergo et primum.</p>
          <p xml:id="ta-l1d11q1-d1e3657">Si dicas, quod repugnat proprietas spiritus sancti: contra, proprietates non
            distinguunt nec determinant essentiam, sed tantum personam. Ergo quidquid convenit
            essentiae in persona patris et filii, convenit etiam in persona spiritus sancti.</p>
          <p xml:id="ta-l1d11q1-d1e3660">Respondeo dicendum, quod pater et filius spirant spiritum sanctum, inquantum sunt unum
            in potentia spirativa. Potentia autem spirativa, sicut et supra dictum est, dist. 7,
            quaest. 1, art. 2, dicit aliquid quasi medium inter essentiam et proprietatem, eo quod
            dicit essentiam sub ratione proprietatis: sic enim actus notionalis ab essentia
            egreditur, non sicut ab agente, sed sicut ab eo quo agitur. Generatio enim non egreditur
            ab essentia inquantum est essentia, sed inquantum est paternitas. Et si ista duo,
            scilicet essentia et paternitas, differrent in divinis, egrederetur ab utroque
            generatio; sed a paternitate immediate, et ab essentia sicut a primo principio.
            Similiter dico, quod spiratio egreditur ab essentia, non sicut a spirante, sed sicut a
            principio spirationis, inquantum habet rationem alicujus notionis quae est communis
            patri et filio, quae dicitur communis spiratio: et ita spirativa potentia dicit
            essentiam sub ratione talis proprietatis. Et ideo dico, quod procedit spiritus sanctus a
            patre et filio, inquantum sunt unum in essentia, et in aliqua notione, scilicet in
            communi spiratione. Et per hoc solvenda sunt argumenta ad utramque partem.</p>
          <p xml:id="ta-l1d11q1-d1e3663">Ad primum ergo dicendum, quod natura communicatur per actum naturae, communiter
            loquendo; sed determinata communicatio debet esse per actum naturae sub aliqua propria
            ratione acceptae; et ideo communicatio quae est per spirationem, est actus divinae
            naturae, inquantum habet rationem spirationis. Et hoc intendit Anselmus, quod
            impossibile est dicere, quod processionis, quae terminatur in naturam, non sit aliquo
            modo natura principium, cum sit ibi quasi communicatio univoca. Deus enim procedit a
            Deo, sicut ignis ab igne.</p>
          <p xml:id="ta-l1d11q1-d1e3666">Et per hoc patet solutio etiam ad secundum: quia eadem est ratio de voluntate et
            essentia.</p>
          <p xml:id="ta-l1d11q1-d1e3669">Ad tertium dicendum, quod diversorum suppositorum secundum essentiam distinctorum non
            potest esse notio una; sed si eorum sit essentia una, erit et operatio una. Et quia
            relatio secundum intellectum innascitur ex aliqua operatione, per consequens erit et
            relatio una: et ita pater et filius possunt convenire in una proprietate relativa.</p>
          <p xml:id="ta-l1d11q1-d1e3673">Ad quartum dicendum, quod ab essentia, inquantum est essentia, non est actus spirandi,
            sed inquantum habet rationem talis proprietatis, scilicet communis spirationis. Et quia
            rationem hanc non habet essentia in spiritu sancto, ideo non sequitur quod spiritus
            sanctus per essentiam suam spiret.</p>
          <p xml:id="ta-l1d11q1-d1e3676">Ad quintum dicendum, quod si proprietas in persona esset aliud ab essentia, de
            necessitate determinaret ipsam per se vel per accidens; sed quia est idem quod essentia
            secundum rem, ideo non advenit sibi ut restringens vel determinans eam; tamen secundum
            unam proprietatem est principium unius actus, cujus non est principium secundum rationem
            alterius proprietatis: sicut patet etiam quod est principium hujus actus, velle,
            secundum rationem voluntatis, et hujus actus, scire, secundum rationem scientiae; et
            tamen essentia per hoc non determinatur realiter, neque distinguitur. Et ideo, cum
            secundum rationem communis spirationis essentia in patre et filio sit principium actus
            notionalis quo spiritum sanctum spirant; non oportet quod in spiritu sancto eadem
            essentia sit principium ejusdem actus, cum essentia divina in spiritu sancto non sit
            communis spiratio, sicut in patre et filio.</p>
        </div>
        <div xml:id="ta-l1d11q1-Dd1e3681" type="articulus">
          <head xml:id="ta-l1d11q1-Hd1e3683">Articulus 4</head>

          <head xml:id="ta-l1d11q1-Hd1e3686" type="questionTitle">Utrum pater et filius sint unus spirator</head>

          <p xml:id="ta-l1d11q1-d1e3689">Ad quartum sic proceditur. Videtur, quod pater et filius sint unus spirator. Per hoc
            enim non importatur nisi unitas in actu spirandi. Sed uno actu spirant pater et filius.
            Ergo sunt unus spirator, sicut unus Deus propter unitatem deitatis.</p>
          <p xml:id="ta-l1d11q1-d1e3692">Praeterea, sicut pater et filius conveniunt in actu creandi, ita etiam in actu
            spirandi. Sed propter illam convenientiam pater et filius dicuntur unus creator. Ergo
            eadem ratione debent dici unus spirator.</p>
          <p xml:id="ta-l1d11q1-d1e3695">Praeterea, principium dicit relationem consequentem ad actum, quo est principium. Sed
            pater et filius dicuntur unum principium spiritus sancti, ut infra habebitur, distin.
            29, qu. unic., art. 4. Ergo etiam dici debent unus spirator.</p>
          <p xml:id="ta-l1d11q1-d1e3699">Contra, quicumque spirant, sunt spirantes. Sed pater et filius spirant spiritum
            sanctum. Ergo sunt spirantes; ergo etiam sunt spiratores spiritus sancti.</p>
          <p xml:id="ta-l1d11q1-d1e3702">Respondeo dicendum, quod actus recipit numerum a suppositis; unde etiam verbum
            significans substantiam per modum actus, dicitur de pluribus personis pluraliter,
            quamvis sit essentia una, sicut Joan. 10, 30: <quote xml:id="ta-l1d11q1-Qd1e3704">ego et pater unum sumus</quote>.
            Actus autem significatur etiam in verbo et in participio et in nomine verbali; sed tamen
            participium plus accedit ad substantiam quam verbum, et adhuc nomen verbale magis quam
            participium. Et ideo non praesumimus dicere, quod pater et filius spiret spiritum
            sanctum; vel quod sint spirans, vel quod sint spirator; sed quod spirent, et sint
            spirantes et sint spiratores; et quamvis sit actus unus quo spirant, tamen secundum quod
            unumquodque eorum magis accedit ad significandum actum, minus proprie potest in
            singulari praedicari.</p>
          <p xml:id="ta-l1d11q1-d1e3708">Ad primum ergo dicendum, quod quamvis actus sit unus, tamen quando significatur ut
            actus egrediens a pluribus suppositis, oportet quod significetur pluraliter. Actus enim
            trahit numerum a suppositis.</p>
          <p xml:id="ta-l1d11q1-d1e3711">Ad secundum dicendum, quod creatio est actus trium personarum, non secundum quod
            distinctae sunt, sed secundum quod uniuntur in essentia: quia etiam per intellectum
            remota distinctione personarum, adhuc remanebit creatio. Et ideo dicimus quod pater et
            filius et spiritus sanctus sunt unus creator, quamvis non dicamus quod sint unus creans;
            quia nomen verbale plus recedit ab actu quam participium. Sed spiratio est actus
            conveniens pluribus suppositis quodammodo, secundum quod distinguuntur, ut supra dictum
            est, in corp. art. Et ideo etiam in nomine verbali oportet quod actus pluraliter
            significetur.</p>
          <p xml:id="ta-l1d11q1-d1e3714">Ad tertium dicendum, quod principium non nominat aliquem actum, sed tantum relationem;
            et quia pater et filius referuntur una relatione ad spiritum sanctum, ideo dicuntur unum
            principium spiritus sancti, sed non unus spirator.</p>
        </div>
        <div xml:id="ta-l1d11q1-Dd1e3718">
          <head xml:id="ta-l1d11q1-Hd1e3720">Expositio textus</head>
          <p xml:id="ta-l1d11q1-d1e3723"><quote xml:id="ta-l1d11q1-Qd1e3724">Misit Deus spiritum filii sui in corda nostra</quote>. Haec probatio non videtur
            sufficiens: quia Graeci confitentur spiritum sanctum esse filii, sed non a filio. Sed
            dicendum, quod cum oporteat genitivum in aliqua habitudine construi, non potest alia
            inveniri nisi habitudo originis, quia sola talis relatio personas distinguit; et ideo
            oportet concedere, quod spiritus sanctus a filio oriatur. <quote xml:id="ta-l1d11q1-Qd1e3727">Quem ego mittam vobis a
              patre</quote>. Videtur etiam haec probatio insufficiens: quia hic loquitur de
            temporali processione spiritus sancti, quam Graeci a filio esse concedunt, non autem
            aeternam. Sed dicendum, quod cum temporalis processio includat aeternam, ut infra
            dicetur, dist. 15, qu. 4, art. 5, oportet quod a quo procedit temporaliter, etiam ab
            aeterno procedat. <quote xml:id="ta-l1d11q1-Qd1e3730">Qui aliud docuerit, vel aliter praedicaverit, idest
              contrarium</quote>. Haec Magister bene exponit, aliud pro contrario sumens: quod enim
            non est contrarium sacrae Scripturae, veritas ejus est, secundum Anselmum, nec potest
            esse quod omnia credenda explicite in illo symbolo contineantur in quo de descensu ad
            Inferos nulla mentio sit. Processio autem spiritus sancti continetur ibi implicite,
            inquantum ibi continetur distinctio personarum, quae aliter esse non posset, ut dictum
            est. Sed quaerunt Graeci quomodo fuerunt Latini ausi hoc addere. Ad quod dicendum, quod
            necessitas fuit, sicut eorum error ostendit, et auctoritas Romanae Ecclesiae synodum
            congregandi, in qua exprimeretur aliquid quod implicite in articulis fidei
            continebatur.</p>
        </div>
      </div>
    </body>
  </text>
</TEI>