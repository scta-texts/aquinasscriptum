<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 7, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 7, Quaestio 3</title>
          <date when="2016-03-18">March 18, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-18">March 18, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="101b"/>
      </div>
    </front>
    <body>
      <div xml:id="ta-l4d7q3">
        <head xml:id="ta-l4d7q3-Hd1e97">Librum IV, Distinctio 7, Quaestio 3</head>
        <div xml:id="ta-l4d7q3-Dd1e100">
          <head xml:id="ta-l4d7q3-Hd1e102">Prooemium</head>
          <p xml:id="ta-l4d7q3-d1e105">Deinde quaeritur de celebratione hujus sacramenti; et circa hoc quaeruntur tria: 1 quis
            possit conferre hoc sacramentum; 2 quis debeat recipere; 3 de ritu et modo
            recipiendi.</p>
        </div>
        <div xml:id="ta-l4d7q3-Dd1e109" type="articulus">
          <head xml:id="ta-l4d7q3-Hd1e111">Articulus 1</head>

          <head xml:id="ta-l4d7q3-Hd1e114" type="questionTitle">Utrum quilibet non ordinatus possit alium confirmare</head>
          <div xml:id="ta-l4d7q3-Dd1e117">
            <head xml:id="ta-l4d7q3-Hd1e119">Quaestiuncula 1</head>
            <p xml:id="ta-l4d7q3-d1e122">Ad primum sic proceditur. Videtur quod quilibet non ordinatus possit alium
              confirmare. Efficacia enim sacramentorum est a virtute verborum. Sed quilibet, etiam
              non ordinatus, potest verba proferre quae sunt forma hujus sacramenti. Ergo non
              ordinatus potest confirmare.</p>
            <p xml:id="ta-l4d7q3-d1e125">Praeterea, unumquodque potest agere secundum formam quam habet: quia unumquodque agit
              secundum quod est actu. Sed aliquis non ordinatus habet characterem confirmationis.
              Ergo potest confirmare.</p>
            <p xml:id="ta-l4d7q3-d1e128">Praeterea, quanto aliquod sacramentum est majoris necessitatis, tanto indiget majori
              discretione et attentione in ministrando. Sed Baptismus est sacramentum necessitatis.
              Ergo cum illud quod requirit majorem discretionem debeat majoribus committi, videtur
              quod ex quo non ordinatus potest baptizare, etiam possit confirmare.</p>
            <p xml:id="ta-l4d7q3-d1e131">Sed contra est quod Hugo de s. Victore dicit, quod administratio Ecclesiae consistit
              in ordinibus ministrorum, et sacramentis. Ergo sicut sine sacramento non potest quis
              confirmari, ita nec sine ordine confirmantis.</p>
            <p xml:id="ta-l4d7q3-d1e135">Praeterea, unctio confirmationis est dignior quam extremae unctionis. Sed illa non
              potest fieri nisi ab ordinatis, ut patet Jacob. ult. Ergo nec ista.</p>
          </div>
          <div xml:id="ta-l4d7q3-Dd1e139">
            <head xml:id="ta-l4d7q3-Hd1e141">Quaestiuncula 2</head>
            <p xml:id="ta-l4d7q3-d1e144">Ulterius. Videtur quod sacerdos simplex, etiam si non sit episcopus, possit
              confirmare. Baptismus enim quantum ad aliquid est majoris efficaciae quam confirmatio.
              Sed sacerdos ex suo officio potest baptizare. Ergo et confirmare.</p>
            <p xml:id="ta-l4d7q3-d1e147">Praeterea, sicut confirmationis sacramentum ad perfectionem pertinet, ita et
              Eucharistiae, secundum Dionysium. Sed sacerdos est proprius minister sacramenti
              Eucharistiae. Ergo ipse potest confirmare.</p>
            <p xml:id="ta-l4d7q3-d1e150">Praeterea, in sacramentis ex parte conferentis requiritur ordo et intentio. Sed
              episcopus non habet aliquem ordinem vel characterem quem non habeat simplex sacerdos.
              Ergo sicut episcopus, ita et sacerdos potest confirmare, si intentionem confirmandi
              habeat.</p>
            <p xml:id="ta-l4d7q3-d1e153">Sed contra, soli episcopi in loco apostolorum succedunt. Sed soli apostoli in
              primitiva Ecclesia manus imponebant, quod erat confirmare. Ergo soli episcopi nunc
              possunt confirmare.</p>
            <p xml:id="ta-l4d7q3-d1e157">Praeterea, in ordine ecclesiasticae hierarchiae, secundum Dionysium, soli episcopi
              sunt perfectores. Sed, secundum eumdem, sicut aliquis per exorcismum purgatur, et per
              Baptismum illuminatur, ita per confirmationem chrismatis perficitur. Ergo soli
              episcopi possunt confirmare.</p>
          </div>
          <div xml:id="ta-l4d7q3-Dd1e161">
            <head xml:id="ta-l4d7q3-Hd1e163">Quaestiuncula 3</head>
            <p xml:id="ta-l4d7q3-d1e166">Ulterius. Videtur quod sacerdos simplex ex commissione Papae non possit confirmare.
              Sicut enim se habet hoc quod est sacerdotis ad sacerdotem, ita quod est episcopi ad
              episcopum. Sed nullus non sacerdos potest propter Papae commissionem Eucharistiam
              conficere, quod est sacerdotum. Ergo similiter ex commissione Papae nullus potest non
              episcopus confirmare, quod est episcopi.</p>
            <p xml:id="ta-l4d7q3-d1e169">Praeterea, sicut conferre sacerdotalem ordinem est episcopi, ita et confirmare. Sed
              nullus non episcopus ex mandato Papae posset aliquem in sacerdotem promovere. Ergo
              nullus ex Papae mandato, qui non sit episcopus, potest praebere confirmationis
              sacramentum.</p>
            <p xml:id="ta-l4d7q3-d1e172">Praeterea, quicumque potest ex mandato vel ex commissione alicujus baptizare, si sine
              commissione baptizat eum qui non est sibi subditus, extra casum necessitatis,
              baptizatus est, quamvis peccet. Sed si sacerdos sine commissione alicujus confirmet,
              non est confirmatum. Ergo non potest ex commissione Papae confirmare.</p>
            <p xml:id="ta-l4d7q3-d1e175">Sed contra est quod in littera dicitur, quod Gregorius in casu permisit quod
              simplices sacerdotes possent confirmare.</p>
            <p xml:id="ta-l4d7q3-d1e179">Praeterea, majus est ordinem conferre quam confirmare. Sed ex mandato Papae aliqui
              non episcopi conferunt quosdam ordines; sicut sunt presbyteri cardinales, qui
              conferunt minores ordines. Ergo multo fortius ex mandato Papae potest aliquis simplex
              sacerdos confirmare.</p>
          </div>
          <div xml:id="ta-l4d7q3-Dd1e184">
            <head xml:id="ta-l4d7q3-Hd1e186">Quaestiuncula 1</head>
            <p xml:id="ta-l4d7q3-d1e189">Respondeo dicendum ad primam quaestionem, quod proprii dispensatores sacramentorum
              sunt ministri Ecclesiae per sacramentum ordinis consecrati, ut sint medii inter Deum
              et plebem, divina populo tradentes; et ideo solis eis competit ex officio sacramenta
              ministrare, nec per alium conferri possunt, excepto Baptismo propter necessitatem.
              Unde cum confirmatio non sit sacramentum necessitatis, non poterit nisi ab ordinatis
              conferri.</p>
            <p xml:id="ta-l4d7q3-d1e192">Ad primum ergo dicendum, quod efficacia sacramenti non tantum est ex verbis prolatis,
              sed etiam ex materia debita, et persona conveniente; et ideo, si sit defectus in
              persona ministri, verba prolata ab alio non possunt efficaciam sacramento
              praebere.</p>
            <p xml:id="ta-l4d7q3-d1e195">Ad secundum dicendum, quod perfectio personalis hujus vel illius nihil facit ad
              collationem sacramentorum: quod patet ex hoc quod sacramenta conferuntur a bonis
              ministris et malis; sed exigitur perfectio hujus inquantum est minister Ecclesiae,
              sicut in naturalibus ad hoc quod forma se in alteram materiam transfundat per sui
              similitudinem, requiritur qualitas activa. Et quia per confirmationis sacramentum non
              efficitur aliquis minister Ecclesiae, quamvis quamdam naturalem perfectionem
              consequatur, ideo non oportet quod quilibet confirmatus confirmare possit.</p>
            <p xml:id="ta-l4d7q3-d1e198">Ad tertium dicendum, quod omnia sacramenta indigent aequaliter intentione; sed illa
              quae omnibus sunt conferenda, non indigent discretione, qua unus repellatur, et alius
              admittatur: quia a sacramentis necessitatis nullus debet excludi; et ideo cuilibet
              etiam sacerdoti committitur illa sacramenta conferre, non autem illa quibus aliquis ad
              statum perfectionis promovetur.</p>
          </div>
          <div xml:id="ta-l4d7q3-Dd1e202">
            <head xml:id="ta-l4d7q3-Hd1e204">Quaestiuncula 2</head>
            <p xml:id="ta-l4d7q3-d1e207">Ad secundam quaestionem dicendum, quod in omnibus artibus et potentiis ordinatis, vel
              habitibus, ita est quod ultima perfectio reservatur inducenda per supremam artem in
              genere illo; sicut artes quae operantur circa materiam navis, reservant inductionem
              formae arti superiori, quae navim compaginat; et illa reservat ulterius finem,
              scilicet usum navis, arti superiori, scilicet gubernatoriae. Unde cum episcopi in
              ecclesiastica hierarchia teneant supremum locum, illud quod est ultimum in actionibus
              hierarchicis, eis reservandum fuit. Et quia perficere aliquem hoc modo quod sit supra
              communem statum aliorum, est supremum in actionibus hierarchicis, ideo sacramentum
              confirmationis et ordinis, quibus hoc efficitur, solis episcopis dispensanda
              reservantur.</p>
            <p xml:id="ta-l4d7q3-d1e210">Ad primum ergo dicendum, quod Baptismus, cum sit sacramentum necessitatis, communiter
              omnibus competit; et ideo per ipsum non ponitur aliquis supra communem statum, sicut
              fit per confirmationem, ut prius etiam dictum est.</p>
            <p xml:id="ta-l4d7q3-d1e213">Ad secundum dicendum, quod Eucharistia, sicut confirmatio et ordo, est sacramentum
              perficiens; sed in hoc differt ab aliis, quia in ordine et confirmatione illud quod
              est ibi res et sacramentum, est aliquid in suscipiente acquisitum; et ideo
              suscipientem haec sacramenta promovent ad perfectionem quamdam ultra communem statum
              fidelium; sed Eucharistia habet illud quod est res et sacramentum, in se, non in
              suscipiente; et ideo per sumptionem Eucharistiae non acquirit aliquis perfectionem
              ultra communem statum, cum non imprimatur character; sed perficit unumquemque in suo
              statu; et ideo etiam secundum Dionysium cuilibet sacramento Eucharistiae perceptio
              adjungitur; et ideo non est simile de Eucharistia et de aliis.</p>
            <p xml:id="ta-l4d7q3-d1e216">Ad tertium dicendum, quod quamvis episcopus non habeat aliquem ordinem supra
              sacerdotem, secundum quod ordines distinguuntur per actus relatos ad corpus domini,
              verumtamen habet aliquem ordinem supra sacerdotem, secundum quod ordines distinguuntur
              per actus supra corpus mysticum. Unde Dionysius in Eccles. Hierarch., ponit
              episcopatum ordinem; unde et cum quadam consecratione dignitas episcopalis confertur;
              et ideo in promotione membrorum corporis mystici aliquid potest competere episcopo
              quod non competit simplici sacerdoti.</p>
          </div>
          <div xml:id="ta-l4d7q3-Dd1e220">
            <head xml:id="ta-l4d7q3-Hd1e222">Quaestiuncula 3</head>
            <p xml:id="ta-l4d7q3-d1e225">Ad tertiam quaestionem dicendum, quod circa hoc est multiplex opinio. Quidam enim
              dicunt, quod presbyter simplex non possit ex mandato Papae confirmare; et quod dicitur
              de Gregorio ad Januarium scribente, exponunt quod illi presbyteri ex mandato Papae non
              conferebant sacramentum confirmationis, sed aliquod sacramentale simile illi
              sacramento, sicut alicui porrigitur panis benedictus loco Eucharistiae. Sed non
              videtur conveniens, ut talem simulationem in dispensatione sacramentorum induxisset
              Gregorius, vel sustinuisset: quia dispensatio sacramentorum pertinet ad veritatem
              doctrinae, quae non est propter scandalum dimittenda. Et ideo alii dicunt, quod
              auctoritas Papae tanta est quod ejus mandato quilibet potest conferre quod habet, ut
              confirmatus confirmare, sacerdos sacerdotium conferre, diaconus diaconatum; non autem
              mandato ipsius potest aliquis conferre quod non habet, ut diaconus ordinem
              sacerdotalem. Sed haec opinio videtur nimis ampla; et ideo media via secundum alios
              tenenda est. Et ideo sciendum est, quod cum episcopatus non addat aliquid supra
              sacerdotium per relationem ad corpus domini verum, sed solum per relationem ad corpus
              mysticum, Papa per hoc quod est episcoporum summus, non dicitur habere plenitudinem
              potestatis per relationem ad corpus domini verum, sed per relationem ad corpus
              mysticum. Et quia gratia sacramentalis descendit in corpus mysticum a capite, ideo
              omnis operatio in corpus mysticum sacramentalis, per quam gratia datur, dependet ab
              operatione sacramentali super corpus domini verum; et ideo solus sacerdos potest
              absolvere in foro poenitentiali, et baptizare ex officio. Et ideo dicendum, quod
              promovere ad illas perfectiones quae non respiciunt corpus domini verum, sed solum
              corpus mysticum, potest a Papa, qui habet plenitudinem pontificalis potestatis,
              committi sacerdoti, qui habet actum summum super corpus domini verum; non autem
              diacono, vel alicui inferiori, qui non habet perficere corpus domini verum, sicut nec
              absolvere in foro poenitentiali. Non autem potest simplici sacerdoti committere
              promovere ad perfectionem quae respicit aliquo modo corpus domini verum; et ideo
              simplex sacerdos ex mandato Papae non potest conferre ordinem sacerdotii: quia ordines
              sacri habent actum supra corpus domini verum, vel supra materiam ejus. Potest autem
              concedere simplici sacerdoti quod conferat minores ordines, quia isti nullum actum
              habent supra corpus domini verum, vel materiam ejus, nec etiam supra corpus mysticum
              habent actum per quem gratia conferatur; sed habent ex officio quosdam actus
              secundarios et praeparatorios; et similiter potest concedere alicui sacerdoti quod
              confirmet: quia confirmatio perficit eum in actu corporis mystici, non autem habet
              aliquam relationem ad corpus domini verum.</p>
            <p xml:id="ta-l4d7q3-d1e228">Et per hoc de facili patet solutio ad objecta.</p>
          </div>
        </div>
        <div xml:id="ta-l4d7q3-Dd1e233" type="articulus">
          <head xml:id="ta-l4d7q3-Hd1e235">Articulus 2</head>

          <head xml:id="ta-l4d7q3-Hd1e238" type="questionTitle">Utrum Christus debuerit sacramentum confirmationis
            accipere</head>
          <div xml:id="ta-l4d7q3-Dd1e241">
            <head xml:id="ta-l4d7q3-Hd1e243">Quaestiuncula 1</head>
            <p xml:id="ta-l4d7q3-d1e246">Ad secundum sic proceditur. Videtur quod Christus debuerit sacramentum confirmationis
              accipere. Sacramentum enim confirmationis confert majorem plenitudinem gratiae quam
              Baptismus. Sed Christus baptizari voluit, ut tactu mundissimae suae carnis efficaciam
              Baptismo praeberet. Ergo similiter debuit confirmationem accipere.</p>
            <p xml:id="ta-l4d7q3-d1e249">Praeterea, confirmatio ad hoc datur ut homo in confessione veritatis usque ad mortem
              firmiter stet. Sed Christus dedit omnibus exemplum pro veritate moriendi. Ergo hoc
              sacramentum maxime debuit accipere.</p>
            <p xml:id="ta-l4d7q3-d1e252">Sed contra, confirmatur quod infirmum est. Sed infirmitas spiritualis in Christo non
              fuit. Ergo nec confirmari debuit.</p>
          </div>
          <div xml:id="ta-l4d7q3-Dd1e256">
            <head xml:id="ta-l4d7q3-Hd1e258">Quaestiuncula 2</head>
            <p xml:id="ta-l4d7q3-d1e261">Ulterius. Videtur quod hoc sacramentum pueris non sit conferendum. Quia hoc
              sacramentum supra communem statum promovet, sicut et sacramentum ordinis. Sed illud
              sacramentum non confertur pueris. Ergo nec istud.</p>
            <p xml:id="ta-l4d7q3-d1e264">Praeterea, hoc sacramentum datur ad confitendum fidem, et ad pugnandum pro ipsa. Sed
              hoc non competit pueris. Ergo non debent hoc sacramentum suscipere.</p>
            <p xml:id="ta-l4d7q3-d1e267">Sed contra, gratia baptismalis est immediata dispositio ad gratiam confirmationis.
              Sed Baptismus confertur pueris. Ergo confirmatio debet pueris dari.</p>
          </div>
          <div xml:id="ta-l4d7q3-Dd1e271">
            <head xml:id="ta-l4d7q3-Hd1e273">Quaestiuncula 3</head>
            <p xml:id="ta-l4d7q3-d1e276">Ulterius. Videtur quod non debeat dari omnibus adultis. Illud enim quod omnibus
              datur, non excedit communem statum, ut dictum est. Sed confirmatio ponit supra
              communem statum, ut supra dictum est. Ergo non debet omnibus dari.</p>
            <p xml:id="ta-l4d7q3-d1e279">Praeterea, hoc sacramentum est ad robur in pugna spirituali. Sed pugnare non est
              mulierum propter imbecillitatem sexus. Ergo nec hoc sacramentum eis competit.</p>
            <p xml:id="ta-l4d7q3-d1e282">Praeterea, confirmatio est sacramentum confessionis. Sed muti non possunt confiteri.
              Ergo non debet eis dari hoc sacramentum.</p>
            <p xml:id="ta-l4d7q3-d1e285">Praeterea, morientes a pugna hujus vitae subtrahuntur. Sed ad robur in pugna hujus
              vitae datur confirmatio. Ergo non debet morientibus dari.</p>
            <p xml:id="ta-l4d7q3-d1e289">Sed contra est quod dicit Hugo de s. Victore, quod omnino periculosum esset, si ab
              hac vita sine confirmatione migrare contingeret. Ergo omnibus dandum est hoc
              sacramentum.</p>
            <p xml:id="ta-l4d7q3-d1e292">Praeterea, ad robur in hoc sacramento datur septiformis gratia spiritus sancti. Sed
              haec omnibus est necessaria. Ergo et sacramentum confirmationis omnibus dari
              competit.</p>
          </div>
          <div xml:id="ta-l4d7q3-Dd1e297">
            <head xml:id="ta-l4d7q3-Hd1e299">Quaestiuncula 1</head>
            <p xml:id="ta-l4d7q3-d1e302">Respondeo dicendum ad primam quaestionem, quod suscipere Baptismum est in praecepto,
              cum sit sacramentum necessitatis; et ideo dominus voluit baptizari, quamvis in
              Baptismo nihil susciperet, sed magis contulerit ut forma obediendi mandatis omnibus
              praeberetur per ipsum; et propter hoc dixit ad Baptismum veniens: <quote xml:id="ta-l4d7q3-Qd1e304" ana="#mt3_15">sic decet nos
                implere omnem justitiam</quote>; Matth. 3, 15. Justitia enim consistit in obedientia
              legis, ut philosophus dicit in 5 Ethic. Sed sacramentum confirmationis non est
              necessitatis, sed utilitatis alicujus consequendae causa accipitur; et ideo cum
              dominus non acceperit aliquid a sacramentis, non debuit sacramentum confirmationis
              accipere, sicut nec sacramentum ordinis: quia potestas excellentiae in sacramentis, et
              plenitudo spiritus sancti in ipso a sui conceptione fuit, et sic non oportebat nisi
              quod in ipso erat innotescere; quod factum est per adventum columbae super ipsum.</p>
            <p xml:id="ta-l4d7q3-d1e308">Et per hoc patet solutio ad objecta.</p>
          </div>
          <div xml:id="ta-l4d7q3-Dd1e312">
            <head xml:id="ta-l4d7q3-Hd1e314">Quaestiuncula 2</head>
            <p xml:id="ta-l4d7q3-d1e317">Ad secundam quaestionem dicendum, quod perfectio quae confertur in ordine et
              confirmatione, in hoc differunt, quod perfectio ordinis est ad aliquid dispensandum,
              perfectio autem confirmationis est ad standum fortiter in seipso. Ad hoc autem quod
              dispensatio alicujus rei detur alicui, requiritur idoneitas aliqua praeexistens in eo
              qui dispensationem recipit propter periculum quod potest imminere ex prava
              dispensatione; et ideo perfectio ordinis non confertur pueris. Sed perfectio qua quis
              in seipso perficitur, non praeexigit aliam perfectionem, sed ipsa perfectione quis
              idoneus redditur; nec ex hoc aliquod periculum imminere potest; et ideo confirmatio
              potest puero tradi, et convenienter traditur: quia infantilis aetas non patitur
              fictionem, qua effectus sacramenti in traditione impediatur; et ideo quamvis tunc non
              competat ei confiteri vel pugnare, certum tamen est quod effectum sacramenti plene
              recipit, per quem erit idoneus ad pugnam et confessionem ad perfectam aetatem veniens,
              nisi gratiam acceptam per peccatum amittat.</p>
            <p xml:id="ta-l4d7q3-d1e320">Et per hoc patet solutio ad objecta.</p>
          </div>
          <div xml:id="ta-l4d7q3-Dd1e324">
            <head xml:id="ta-l4d7q3-Hd1e326">Quaestiuncula 3</head>
            <p xml:id="ta-l4d7q3-d1e329">Ad tertiam quaestionem dicendum, quod sicut dictum est, perfectio in confirmatione
              collata non praeexigit aliam perfectionem, sed per eam quis in seipso perficitur, ut
              sit idoneus ad pugnam spiritualem. Et quia cuilibet est conveniens et bonum, ut in
              pugna spirituali fortitudinem habeat; ideo ab hoc sacramento nullus excludi debet qui
              sit baptizatus.</p>
            <p xml:id="ta-l4d7q3-d1e332">Ad primum ergo dicendum, quod non ponit supra communem statum quantum ad
              dispensationem alicujus sacramenti, sed quantum ad confessionem sacramentorum; et haec
              perfectio vel excellentia omnibus membris Ecclesiae competit per hoc sacramentum
              confirmationis collata.</p>
            <p xml:id="ta-l4d7q3-d1e335">Ad secundum dicendum, quod etiam quaedam mulieres in pugna spirituali gloriosum
              reportaverunt ab hoste triumphum, sicut patet de beata Agnete, et beata Caecilia et
              aliis; unde ab hoc sacramento mulieres non sunt excludendae.</p>
            <p xml:id="ta-l4d7q3-d1e338">Ad tertium dicendum, quod quamvis muti non possint confiteri ore, possunt confiteri
              nutibus, et possunt habere voluntatem et propositum confitendi; et ideo eis non debet
              denegari hoc sacramentum.</p>
            <p xml:id="ta-l4d7q3-d1e342">Ad quartum dicendum, quod quamvis morientes abstrahantur a pugna, tamen vadunt ad
              locum praemii, in quo secundum mensuram gratiae datur mensura gloriae; et ideo
              indigent plenitudine gratiae, quae in pugna perficit, propter finem pugnae
              consequendum.</p>
          </div>
        </div>
        <div xml:id="ta-l4d7q3-Dd1e347" type="articulus">
          <head xml:id="ta-l4d7q3-Hd1e349">Articulus 3</head>

          <head xml:id="ta-l4d7q3-Hd1e352" type="questionTitle">Utrum exigatur quod aliquis teneat aliquem ad
            confirmationem</head>
          <div xml:id="ta-l4d7q3-Dd1e355">
            <head xml:id="ta-l4d7q3-Hd1e357">Quaestiuncula 1</head>
            <p xml:id="ta-l4d7q3-d1e360">Ad tertium sic proceditur. Videtur quod non exigatur quod aliquis teneat aliquem ad
              confirmationem. Ille enim qui habet immediatam relationem ad principem, sicut liberi,
              non oportet quod mediantibus aliquibus coram principe compareat, sicut servi comparent
              mediantibus dominis et filiifamilias mediantibus patribus. Sed confirmandus jam habet
              immediatam relationem ad principem Ecclesiae, cum sit membrum Ecclesiae per Baptismum.
              Ergo quamvis baptizatus per alium debeat praesentari, tamen confirmandus nullo modo
              debet per alium ad confirmationem teneri, praecipue si sit adultus.</p>
            <p xml:id="ta-l4d7q3-d1e363">Praeterea, fortitudo minus competit mulieribus quam viris. Prov. ultim. 10:
                <quote xml:id="ta-l4d7q3-Qd1e365">mulierem fortem quis inveniet?</quote> Sed confirmatio est sacramentum
              fortitudinis, quia in eo datur spiritus sanctus ad robur. Ergo ad minus mulier non
              debet tenere virum ad confirmationem.</p>
            <p xml:id="ta-l4d7q3-d1e369">Sed contra, videtur etiam quod non confirmatus possit tenere ad confirmationem. Quia
              majus est sacramentum conferre quam ad sacramentum suscipiendum aliquem tenere. Sed
              non confirmatus potest sacramentum Baptismi conferre. Ergo multo fortius potest ad
              confirmationem tenere.</p>
          </div>
          <div xml:id="ta-l4d7q3-Dd1e373">
            <head xml:id="ta-l4d7q3-Hd1e375">Quaestiuncula 2</head>
            <p xml:id="ta-l4d7q3-d1e378">Ulterius. Videtur quod non debeat fieri linitio chrismatis tantum in fronte. Quia
              vertex est nobilior pars corporis quam frons, quia ibi est organum cogitativae, hic
              autem organum phantasiae. Sed sacerdos, qui est inferior quam episcopus, ungit
              baptizatos chrismate in vertice. Ergo episcopus non debet ungere chrismate
              confirmandos in fronte.</p>
            <p xml:id="ta-l4d7q3-d1e381">Praeterea, confirmatio est sacramentum confessionis. Sed confessio fit ore. Ergo
              unctio confirmationis magis deberet in ore fieri.</p>
            <p xml:id="ta-l4d7q3-d1e384">Praeterea, frons est locus nudus et patens. Sed hic de facili sordes contrahit. Cum
              ergo chrisma sit servandum ab omni inquinamento, videtur quod non congrue fiat unctio
              in fronte.</p>
            <p xml:id="ta-l4d7q3-d1e387">Sed contra, in confirmatione datur spiritus sanctus ad robur. Sed robur in fronte
              significatur, ut patet Ezech. 3, 8: <quote xml:id="ta-l4d7q3-Qd1e389">ecce dedi (...) frontem tuam duriorem
                frontibus eorum</quote>. Ergo in fronte debet fieri unctio confirmationis.</p>
            <p xml:id="ta-l4d7q3-d1e394">Praeterea, Apocal. 7, 3, Angelus dicit: <quote xml:id="ta-l4d7q3-Qd1e396">quoadusque signemus servos Dei vivi in
                frontibus eorum</quote>. Sed episcopi dicuntur Angeli, ut patet Apoc. 3. Ergo eorum
              est in fronte signare.</p>
          </div>
          <div xml:id="ta-l4d7q3-Dd1e401">
            <head xml:id="ta-l4d7q3-Hd1e403">Quaestiuncula 3</head>
            <p xml:id="ta-l4d7q3-d1e406">Ulterius. Videtur quod confirmatio possit iterari. Sicut enim confirmatio datur ad
              robur fidei, ita Eucharistia ad robur caritatis. Sed Eucharistia iteratur. Ergo et
              confirmatio.</p>
            <p xml:id="ta-l4d7q3-d1e409">Praeterea, si morbus iteratur, et medicina iterari debet. Sed morbus contra quem
              datur hoc sacramentum, potest iterari, scilicet spiritualis infirmitas. Ergo et
              sacramentum debet iterari.</p>
            <p xml:id="ta-l4d7q3-d1e412">Sed contra, sicut in Baptismo imprimitur character, ita et in confirmatione. Sed
              Baptismus non iteratur. Ergo nec confirmatio.</p>
          </div>
          <div xml:id="ta-l4d7q3-Dd1e417">
            <head xml:id="ta-l4d7q3-Hd1e419">Quaestiuncula 1</head>
            <p xml:id="ta-l4d7q3-d1e422">Respondeo dicendum ad primam quaestionem, quod in sacramento confirmationis datur
              spiritus sanctus ad robur. Unde propter hoc aliquis ad confirmationem accedit, quia se
              habere robur standi non praesumit; et ideo institutum fuit ut ab altero teneatur, ad
              significandum quod per se stare non posset.</p>
            <p xml:id="ta-l4d7q3-d1e425">Ad primum ergo dicendum, quod ille qui est mediator in hoc sacramento, non habet
              officium repraesentandi quasi extraneum, sicut est in Baptismo, neque suscipiendi
              quasi instruendum: sed solum tenendi quasi infirmum.</p>
            <p xml:id="ta-l4d7q3-d1e428">Ad secundum dicendum, quod fortitudo spiritualis est per Christum, in quo non est
              masculus et femina, ut dicitur ad Galat. 3; et ita non differt utrum vir mulierem, vel
              mulier virum teneat; quamvis quidam contrarium dicant, scilicet quod mulier virum
              tenere non potest.</p>
          </div>
          <div xml:id="ta-l4d7q3-Dd1e432">
            <head xml:id="ta-l4d7q3-Hd1e434">Quaestiuncula 2</head>
            <p xml:id="ta-l4d7q3-d1e437">Ad secundam quaestionem dicendum, quod homo potest impediri a libera et aperta
              confessione nominis Christi propter duo; scilicet propter timorem mortis, et propter
              confusionem, quae est timor ignominiae. Utriusque autem signum praecipue in facie
              manifestatur: quia pallescunt timentes, et rubent verecundati, ut dicitur in 4 Ethic.,
              et praecipue in fronte quae est pars magis aperta, et imaginationi, ex qua procedunt
              passiones praedictae, vicina; et ideo cum confirmatio detur ad liberam confessionem
              nominis Christi, convenienter unguntur confirmati in fronte.</p>
            <p xml:id="ta-l4d7q3-d1e440">Ad primum ergo dicendum, quod unctio quae datur in vertice a sacerdote, significat
              dignitatem regalem et sacerdotalem in baptizato, quia incipit esse de numero illorum
              quibus dicitur: <quote xml:id="ta-l4d7q3-Qd1e442">vos estis gens sancta, regale sacerdotium</quote>, 1 Petr. 2,
              9; et ideo in vertice fit ad signandum eminentiam dignitatis collatae. Sed unctio
              confirmationis datur ad fortiter defendendam dignitatem acceptam, quod amplius est; et
              ideo in loco publico dari debet.</p>
            <p xml:id="ta-l4d7q3-d1e446">Ad secundum dicendum, quod non datur hoc sacramentum ad confessionem simpliciter, sed
              ad libertatem confessionis; et ideo debet dari ubi apparent illae passiones quae
              liberam confessionem impedire possunt.</p>
            <p xml:id="ta-l4d7q3-d1e449">Ad tertium dicendum, quod ex hoc non est periculum: quia ligatur frons confirmati
              quousque desiccetur locus; et postmodum etiam secundum Hugonem, debet esse sub quadam
              disciplina custodiendi chrisma, ne scilicet caput lavet usque ad septem dies propter
              septem dona spiritus sancti, sicut etiam Ecclesia septem diebus adventum spiritus
              sancti in discipulos celebrat.</p>
          </div>
          <div xml:id="ta-l4d7q3-Dd1e453">
            <head xml:id="ta-l4d7q3-Hd1e455">Quaestiuncula 3</head>
            <p xml:id="ta-l4d7q3-d1e458">Ad tertiam quaestionem dicendum, quod sacramentum quod habet effectum semper
              permanentem, non potest iterari sine injuria sacramenti: et quia in confirmatione
              imprimitur character, qui est indelebilis, ideo non debet iterari.</p>
            <p xml:id="ta-l4d7q3-d1e461">Ad primum ergo dicendum, quod Eucharistia non imprimit characterem; nec illud quod
              est res et sacramentum, est aliqua forma recepta in recipiente sacramentum, sicut est
              in confirmatione; et ideo non est similis ratio.</p>
            <p xml:id="ta-l4d7q3-d1e464">Ad secundum dicendum, quod confirmatio datur contra infirmitatem, prout est contracta
              per originale peccatum; et sic non redit, quamvis infirmitas actualis peccati
              redeat.</p>
          </div>
        </div>
        <div xml:id="ta-l4d7q3-Dd1e470">
          <head xml:id="ta-l4d7q3-Hd1e472">Expositio textus</head>
          <p xml:id="ta-l4d7q3-d1e475"><quote xml:id="ta-l4d7q3-Qd1e476">Donatio spiritus sancti ad robur</quote>. Contra. Panis cor hominis confirmat;
            Psalm. 103. Ergo magis pertinet ad Eucharistiam quam ad confirmationem. Et dicendum,
            quod per Eucharistiam roboratur caritas, per hoc autem sacramentum fides: in his enim
            duabus virtutibus tota virtus spiritualis aedificii consistit. Vel dicendum quod caritas
            perficit et roborat ad standum in seipso per modum cibi, sed confirmatio ad pugnam quam
            quis ab aliis patitur in confessione nominis Christi contra adversarios audaciam
            praebens. <quote xml:id="ta-l4d7q3-Qd1e479">Hoc sacramentum tantum a jejunis accipi et jejunis tradi debet</quote>.
            Propter eminentiam spiritus sancti, qui cum sua plenitudine in hoc sacramento dat
            robur.</p>
        </div>

      </div>
    </body>
  </text>
</TEI>