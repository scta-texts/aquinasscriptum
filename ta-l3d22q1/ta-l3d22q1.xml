<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum III, Distinctio 22, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum III, Distinctio 22, Quaestio 1</title>
          <date when="2016-03-12">March 12, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-12">March 12, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="77va"/>
      </div>
    </front>
    <body>
      <div xml:id="ta-l3d22q1">
        <head xml:id="ta-l3d22q1-Hd1e97">Librum III, Distinctio 22, Quaestio 1</head>
        <div xml:id="ta-l3d22q1-Dd1e100">
          <head xml:id="ta-l3d22q1-Hd1e102">Prooemium</head>
          <p xml:id="ta-l3d22q1-d1e105">Postquam determinavit <name ref="#Lombard">Magister</name> de his quae pertinent ad
            mortem Christi, scilicet secundum quam rationem dicatur mortuus, hic determinat ea quae
            consequuntur ad mortem Christi. Dividitur autem in duas partes: in prima determinat de
            morte Christi per comparationem ad ejus humanitatem absolute; secundo per comparationem
            ad locum; ibi: <quote xml:id="ta-l3d22q1-Qd1e110">hic quaeritur si Christus in morte alicubi erat homo</quote>.
            Circa primum tria facit: primo movet quaestionem, utrum Christus in triduo fuerit homo;
            secundo ponit aliorum opinionem, ibi: <quote xml:id="ta-l3d22q1-Qd1e113">quod non videtur quibusdam</quote>; tertio
            ponit opinionem suam, ibi: <quote xml:id="ta-l3d22q1-Qd1e116">quibus respondemus. Hic quaeritur, si Christus in
              morte alicubi erat homo</quote>. Hic inquirit de morte per comparationem ad locum in
            quo erat; et duo facit: primo ostendit quod erat secundum humanitatem in sepulcro et in
            Inferno, et secundum divinitatem ubique. Secundo inquirit, utrum de illo homine possit
            praedicari esse ubique, ibi: <quote xml:id="ta-l3d22q1-Qd1e119">solet etiam quaeri, si congruenter dici possit
              filius hominis (...) ubique esse</quote>. Circa primum duo facit: primo ostendit quod
            Christus erat in diversis locis secundum diversa; secundo inquirit, utrum fuerit in
            illis locis totus, ibi: <quote xml:id="ta-l3d22q1-Qd1e123">et utique totus eodem tempore erat in Inferno, in caelo
              totus, ubique totus</quote>. Hic est triplex quaestio. Prima de morte Christi per
            comparationem ad ejus humanitatem. Secunda de descensu ad Inferos. Tertia de ascensione
            ejus in caelum. Circa primum quaeruntur duo: 1 utrum Christus in illo triduo mortis
            fuerit homo; 2 utrum fuerit ubique homo tunc, vel etiam ante, vel nunc.</p>
        </div>
        <div xml:id="ta-l3d22q1-Dd1e128" type="articulus">
          <head xml:id="ta-l3d22q1-Hd1e130">Articulus 1</head>
          <head xml:id="ta-l3d22q1-Hd1e133">Utrum Christus in triduo quo jacuit in sepulcro, potuerit dici homo</head>

          <p xml:id="ta-l3d22q1-d1e136">Ad primum sic proceditur. Videtur quod Christus in illo triduo fuerit homo. Rationale
            enim est differentia completiva hominis. Sed Christus poterat dici rationalis in illo
            triduo propter animam rationalem sibi unitam. Ergo poterat dici homo.</p>
          <p xml:id="ta-l3d22q1-d1e139">Praeterea, omnis persona subsistens in natura humana potest dici homo. Sed persona
            filii Dei subsistebat in natura humana, quia habebat omnes partes humanae naturae sibi
            unitas. Ergo poterat dici homo.</p>
          <p xml:id="ta-l3d22q1-d1e142">Praeterea, ad hoc quod aliquis dicatur homo oportet quod anima et corpus sint sibi
            unita. Sed in illo triduo anima et corpus erant unita in unam hypostasim filii Dei. Ergo
            poterat dici homo.</p>
          <p xml:id="ta-l3d22q1-d1e146">Praeterea, omnis sacerdos est homo. Christus in illo triduo fuit sacerdos: quia dictum
            est ei, <ref xml:id="ta-l3d22q1-Rd1e148"><title ref="#ps">Psalm.</title> 109, 4:</ref> <quote xml:id="ta-l3d22q1-Qd1e153" source="http://scta.info/resource/ps109_4">tu es sacerdos in aeternum</quote>. Ergo Christus in illo
            triduo erat homo.</p>
          <p xml:id="ta-l3d22q1-d1e157">Praeterea, cum omnia esse desiderent, ut philosophus dicit in 2 de generatione, nullus
            desiderat non esse, sed semper verius esse. Sed sancti desiderant mori, ut patet
            Philipp. 1, 23: <quote xml:id="ta-l3d22q1-Qd1e159">cupio dissolvi, et esse cum Christo</quote>. Ergo per mortem non
            desinunt esse id quod fuerant, sed verius esse incipiunt; et ita post mortem possunt
            dici homines.</p>
          <p xml:id="ta-l3d22q1-d1e163">Praeterea, Petrus est nomen cujusdam singularis in natura humana. Sed post mortem Petri
            invocamus eum dicentes: <quote xml:id="ta-l3d22q1-Qd1e165">sancte Petre, ora pro nobis</quote>. Ergo post mortem
            potest dici homo; et sic videtur quod eadem ratione Christus.</p>
          <p xml:id="ta-l3d22q1-d1e169">Praeterea, philosophus dicit in 9 Ethic., quod homo est intellectus suus. Sed
            intellectus hominis manet post mortem. Ergo potest post mortem dici homo.</p>
          <p xml:id="ta-l3d22q1-d1e172">Sed contra, pars non praedicatur de toto, nec e contra. Sed post mortem Christi
            manserunt tantum partes humanae naturae. Ergo ratione illarum partium Christus non
            poterat dici homo.</p>
          <p xml:id="ta-l3d22q1-d1e175">Praeterea, homo est nomen speciei. Sed species et genera sumuntur a forma totius; forma
            autem totius resultat ex compositione partium. Cum ergo anima et corpus non fuerint in
            illo triduo ad invicem composita, Christus non poterat dici homo.</p>
          <p xml:id="ta-l3d22q1-d1e179">Praeterea, vivum est superius ad hominem, ut dicitur in Lib. de causis, mortuum autem
            opponitur vivo. Sed Christus erat mortuus. Ergo non erat homo.</p>
          <p xml:id="ta-l3d22q1-d1e182">Respondeo dicendum, quod opinio fuit <name ref="#Lombard">Magistri</name>, et etiam Hugonis de sancto Victore, quod
            Christus in illo triduo fuit homo; sed ad hoc movebantur diversis viis. Hugo enim
            dicebat, quod tota personalitas hominis est in anima, et in ipsa erat homo proprie
            loquendo: et ideo anima post mortem potest dici homo non solum in Christo, sed etiam in
            aliis hominibus. Haec autem positio non potest esse vera: quia postquam aliquid est
            completum in specie sua et personalitate, non potest ei advenire aliquid, ut componat
            cum eo naturam aliquam; sed vel adjungitur ei in persona, et non in natura, quod est
            singulare in Christo; vel adjungitur ei accidentaliter. Unde ex hac positione sequitur
            quod vel ex anima et corpore non efficiatur una natura; et sic anima non erit forma
            corporis, nec vivificabit corpus formaliter: vel iterum quod anima adjungatur corpori
            accidentaliter, ut nauta navi, vel homo vestimento, sicut dicebant antiqui philosophi;
            quorum Plato, ut Gregorius Nyssenus narrat, dicebat, quod homo non est aliquid
            compositum ex anima et corpore; sed est anima utens corpore. Et quia haec inconvenientia
            sunt; ideo Magister non voluit quod alii post mortem essent homines, sed solum hoc
            voluit de Christo: quia etiam post mortem anima et corpus aliquo modo manent unita in
            Christo, inquantum utrumque manet unitum verbo. Sed haec etiam positio non potest stare,
            si proprie accipiatur hoc nomen homo, propter duas rationes. Primo, quia ad hoc quod sit
            homo, oportet quod sint anima et corpus conjuncta ad constituendum naturam unam; quod
            fit per hoc quod informatur anima; quod in illo triduo non fuit. Secundo, quia recedente
            anima, illa caro non dicebatur nisi aequivoce caro; unde nec illud corpus erat humanum
            corpus, nisi aequivoce. Et ideo omnes moderni tenent, quod Christus in triduo non fuerit
            homo. Sciendum tamen, quod Magister non voluit quod Christus in triduo illo diceretur
            homo, nisi aequivoce; unde dicit, quod non secundum eamdem rationem dicebatur homo post
            mortem, sicut ante, vel sicut alii homines: et secundum hoc ex opinione Magistri non
            sequitur aliquod inconveniens secundum rem: quia secundum philosophum, 4 Metaph., non
            est inconveniens ut quod nos dicimus hominem alii dicant non hominem quantum ad
            convenientiam nominis; sed solum est improprietas in modo loquendi: quia non est in usu
            hujus nominis homo quod significet corpus et animam divisam.</p>
          <p xml:id="ta-l3d22q1-d1e188">Ad primum ergo dicendum, quod rationale secundum quod est differentia, est ipsius
            compositi, ut dicit Avicenna, quamvis sumatur ab anima: et ideo post mortem sicut non
            erat homo, ita non erat rationale, secundum quod rationale nominat differentiam hominis,
            sed solum secundum quod nominat potentiam animae.</p>
          <p xml:id="ta-l3d22q1-d1e191">Ad secundum dicendum, quod non subsistebat in natura humana, quia non erant omnes
            partes humanae naturae: non enim erat caro et os, nisi aequivoce, ut dictum est: et
            iterum non erat unio animae ad corpus.</p>
          <p xml:id="ta-l3d22q1-d1e194">Ad tertium dicendum, quod ad hoc quod sit homo, non solum oportet quod anima et corpus
            uniantur in persona, sed etiam ad constitutionem unius naturae.</p>
          <p xml:id="ta-l3d22q1-d1e197">Ad quartum dicendum, quod Christus dicitur sacerdos in aeternum, quia ejus sacerdotio
            aliud sacerdotium non succedit. Vel aliter dicendum, quod Christus, ut dicitur Heb. 9,
            erat assistens pontifex futurorum bonorum spiritualium; et ideo illud sacerdotium est
            etiam animae Christi separatae a corpore.</p>
          <p xml:id="ta-l3d22q1-d1e201">Ad quintum dicendum, quod Paulus desiderabat verius esse quantum ad animam, quod erat
            nobilius, quam esse in mortali corpore.</p>
          <p xml:id="ta-l3d22q1-d1e204">Ad sextum dicendum, quod illae locutiones sunt synecdochicae, quia ponitur totum pro
            parte.</p>
          <p xml:id="ta-l3d22q1-d1e207">Ad septimum dicendum, quod philosophus loquitur figurative, et non proprie: unde ipse
            dicit, quod ita homo dicitur intellectus sicut civitas rex, quia totum quod est in
            civitate, dependet ex voluntate regis.</p>
        </div>
        <div xml:id="ta-l3d22q1-Dd1e211" type="articulus">
          <head xml:id="ta-l3d22q1-Hd1e213">Articulus 2</head>
          <head xml:id="ta-l3d22q1-Hd1e216">Utrum Christus ubique fuerit homo</head>

          <p xml:id="ta-l3d22q1-d1e219">Ad secundum sic proceditur. Videtur quod Christus ubique fuerit homo. Secundum
            Damascenum enim, naturae communicant sibi sua idiomata. Sed Christus ubique est Deus.
            Ergo ubique est homo.</p>
          <p xml:id="ta-l3d22q1-d1e222">Praeterea, quaecumque sunt unum supposito, ubicumque est unum, est aliud. Sed homo et
            filius Dei sunt idem supposito. Ergo cum filius Dei sit ubique, ubique etiam erit
            homo.</p>
          <p xml:id="ta-l3d22q1-d1e225">Praeterea, sicut Petrus vere est homo, ita et Christus. Sed ubicumque est Petrus, ibi
            est homo. Ergo ubicumque est Christus, ibi est homo. Sed Christus est ubique. Ergo
            ubique est homo.</p>
          <p xml:id="ta-l3d22q1-d1e229">Praeterea, omne quod est, aut est homo, aut non homo. Si ergo Christus non est ubique
            homo, erit alicubi non homo: quod est falsum.</p>
          <p xml:id="ta-l3d22q1-d1e232">Praeterea, esse ubique, non magis est remotum a creaturis quam aeternitas. Sed dicimus,
            quod iste homo fuit ab aeterno. Ergo similiter dicere possumus, quod est ubique
            homo.</p>
          <p xml:id="ta-l3d22q1-d1e235">Praeterea, totalitas rei dicitur respectu illorum ex quibus res componitur. Sed totus
            Christus dicitur esse ubique, ut dicitur in littera; et ut Damascenus dicit. Cum igitur
            totus ad personam pertineat, et persona sit composita ex divinitate et humanitate,
            videtur quod humanitas Christi sit ubique, et sic ubique est homo.</p>
          <p xml:id="ta-l3d22q1-d1e238">Sed contra, humanitas Christi non consistit nisi in anima et carne. Sed neque corpus
            Christi neque anima sunt ubique. Ergo ipse secundum humanitatem non est ubique.</p>
          <p xml:id="ta-l3d22q1-d1e241">Praeterea omne quod movetur de loco ad locum, habet locum determinatum, et non est
            ubique. Sed Christus, secundum quod homo, movebatur de loco ad locum. Ergo non erat
            ubique.</p>
          <p xml:id="ta-l3d22q1-d1e244">Praeterea, esse ubique solius est Dei. Sed nullum tale convenit Christo secundum quod
            homo. Ergo non est ubique secundum quod homo.</p>
          <p xml:id="ta-l3d22q1-d1e248">Respondeo dicendum, quod humana natura Christi non est ubique, neque quando anima et
            corpus fuerunt divisa, neque quando sunt conjuncta; sed persona illa ratione sui et
            ratione divinae naturae est ubique. Ad veritatem autem locutionis, ut supra dictum est,
            non exigitur quod praedicatum secundum se totum conveniat subjecto; sufficit autem quod
            conveniat ei ratione suppositi. Et ideo, quia homo signat suppositum humanae naturae, et
            ipsam naturam humanam, inde est quod haec est falsa: Christus est homo ubique; quia non
            convenit sibi ubique habere humanitatem. Adverbium autem ubique determinat esse hominem
            in praedicato positum ad id totum quod in homine importatur, et magis etiam quantum ad
            naturam, secundum quod termini in praedicato positi tenentur formaliter. Sed haec est
            vera: iste homo est ubique: quia esse ubique convenit personae. Haec autem, Christus
            secundum quod homo, est ubique, potest esse vera et falsa: secundum quod enim potest
            importare conditionem naturae, sic est falsa; sed unitatem suppositi, et sic est
            vera.</p>
          <p xml:id="ta-l3d22q1-d1e251">Ad primum ergo dicendum, quod communicatio idiomatum fit secundum quod naturae uniuntur
            in persona, vel in supposito; et ideo oportet quod ista communicatio attendatur secundum
            quod nomen significans utramque naturam, in subjecto ponitur, et non secundum quod
            ponitur in praedicato; non enim sequitur: factus est homo; ergo est factus Deus; et
            similiter non sequitur: est ubique Deus; ergo est ubique homo.</p>
          <p xml:id="ta-l3d22q1-d1e254">Ad secundum dicendum, quod ubicumque est Deus, hic homo est in illo loco; non est tamen
            ibi humana natura; et ideo non oportet quod ibi sit homo.</p>
          <p xml:id="ta-l3d22q1-d1e257">Ad tertium dicendum, quod Petrus non habet nisi humanam naturam: et ideo ubicumque ipse
            est, oportet quod sit illa natura. Sed Christus habet plures naturas: et ideo non
            oportet quod ubicumque est, ibi habeat utramque naturam; sicut non oportet quod
            ubicumque est totum, ibi sint omnes partes ejus; sed in uno loco secundum manum, et in
            alio secundum pedem.</p>
          <p xml:id="ta-l3d22q1-d1e260">Ad quartum dicendum, quod cum dicitur, filius Dei non est ubique homo, locutio non
            verificatur secundum quod negatio absolute fertur ad hominem, sed secundum quod fertur
            ad hominem cum hoc quod est esse ubique; sed quando additur sibi per compositionem,
            negatio non fertur extra terminum illum; et ideo removet humanitatem absolute, et non
            respectu ejus quod dicitur ubique vel alicubi; et propter hoc haec est falsa: Christus
            alicubi est non homo; sed haec est vera: non est ubique homo.</p>
          <p xml:id="ta-l3d22q1-d1e263">Ad quintum dicendum, quod similiter est de hoc sicut de aeterno: haec enim est vera,
            iste homo fuit ab aeterno; sed haec est falsa: Christus fuit ab aeterno homo, sicut et
            de ubique dictum est.</p>
          <p xml:id="ta-l3d22q1-d1e267">Ad sextum dicendum, quod persona non proprie dicitur composita ex naturis, ut supra
            dictum est; unde totus non fertur ad personam, secundum quod totum dicitur quod habet
            partes, sed secundum quod totum dicitur perfectum, cui nihil deest: et secundum hoc
            dicitur totus ubique, quia nihil deest sibi de sua personalitate, secundum quod est
            ubique: totus enim cum sit masculini generis, ad personam pertinet. Deest ei autem
            aliquid de his quae ad humanam naturam pertinent secundum quod est ubique: quia secundum
            humanam naturam non est ubique; et ideo dicitur quod non est totum ubique: quia totum
            cum sit neutrius generis, ad naturam pertinet.</p>
        </div>
      </div>
    </body>
  </text>
</TEI>