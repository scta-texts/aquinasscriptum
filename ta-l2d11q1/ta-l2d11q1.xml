<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber II, Distinctio 11, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber II, Distinctio 11, Quaestio 1</title>
          <date when="2016-03-16">March 16, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-16">March 16, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d11q1">
        <head xml:id="ta-l2d11q1-Hd1e89">Quaestio 1</head>
        <div xml:id="ta-l2d11q1-Dd1e92">
          <head xml:id="ta-l2d11q1-Hd1e94">Prooemium</head>
          <p xml:id="ta-l2d11q1-d1e97">Postquam determinavit de quibusdam actibus qui consequuntur omnes ordines, scilicet
            assistere et ministrare; hic determinat de quodam actu ad quem unus ordo specialiter
            deputatur, scilicet custodire homines; et dividitur in partes duas: in prima determinat
            de Angelis quantum ad officium custodiae; in secunda quantum ad profectum, praedictum
            officium consequentem, ibi: <quote xml:id="ta-l2d11q1-Qd1e99">praeterea illud considerari oportet</quote>. Circa
            primum duo facit: primo determinat veritatem; secundo circa determinata movet
            quaestionem, ibi: <quote xml:id="ta-l2d11q1-Qd1e102">solet etiam quaeri, utrum singuli Angeli singulis hominibus, an
              unus pluribus ad custodiam vel exercitium deputatus sit</quote>. Ubi tria facit: primo
            movet quaestionem; secundo excludit alteram partem, ibi: <quote xml:id="ta-l2d11q1-Qd1e105">sed cum electi tot sint
              quot et boni Angeli sunt, plures constat esse omnes simul bonos et malos homines quam
              boni Angeli sint</quote>; tertio excludit reliquam, et exponit eam, ibi:
              <quote xml:id="ta-l2d11q1-Qd1e108">ideoque dici oportet, unum eumdemque Angelum bonum vel malum pluribus hominibus
              deputari ad custodiam vel ad exercitium</quote>. Circa custodiam Angelorum quaeruntur
            hic quinque: 1 utrum Angeli hominibus ad custodiam deputentur; 2 cujus ordinis sit
            custodire; 3 quorum hominum sit custodiri; 4 utrum custodes Angeli semper custodiant
            homines quibus deputantur, vel quandoque eos derelinquant; 5 cum de salute hominum
            gaudeant Angeli, utrum e contrario de perditione eorum tristentur.</p>
        </div>
        <div xml:id="ta-l2d11q1-Dd1e113" type="articulus">
          <head xml:id="ta-l2d11q1-Hd1e115">Articulus 1</head>

          <head xml:id="ta-l2d11q1-Hd1e118" type="question-title">Utrum Angeli custodiant homines</head>

          <p xml:id="ta-l2d11q1-d1e121">Ad primum sic proceditur. Videtur quod Angeli homines non custodiant. Deus enim est
            custos hominum, ut dicitur Job 7. Sed perfectior est custos qui per seipsum sufficit ad
            custodiam quam qui custodit mediantibus aliis. Cum ergo omne quod est perfectissimum,
            Deo sit attribuendum, videtur quod ipse nos per Angelos non custodiat.</p>
          <p xml:id="ta-l2d11q1-d1e124">Praeterea, custodia et conservatio hominum est per gratiam. Sed gratiam Deus immediate
            infundit animae, et non per Angelos. Ergo videtur quod eis non competat custodire
            nos.</p>
          <p xml:id="ta-l2d11q1-d1e127">Praeterea, unus effectus custodiae Angelorum ponitur quod deferant orationes nostras ad
            Deum. Sed hoc videtur omnino superfluum, cum Deus omnia cognoscat. Ergo videtur vanum
            ponere Angelos hominum custodes.</p>
          <p xml:id="ta-l2d11q1-d1e131">Praeterea, custos ponitur alicui aut propter imbecillitatem, ut scilicet juvetur et
            defendatur, aut propter ignorantiam, ut instruatur; sicut mulieribus et pueris doctores
            et paedagogi dantur. Sed homo per se potest cognoscere ea quae sunt facienda vel
            vitanda, per legem naturalem cordi impressam; et potest etiam exequi propter arbitrii
            libertatem. Ergo videtur quod custodia Angelorum non egeat.</p>
          <p xml:id="ta-l2d11q1-d1e134">Praeterea, custodis officium est retrahere custoditum ab his quae sibi sunt nociva. Sed
            Angeli non retrahunt homines a peccatis, cum multos in peccata praecipitari videamus.
            Ergo videtur quod Angeli hominum custodes non sint.</p>
          <p xml:id="ta-l2d11q1-d1e137">Praeterea, custodis est instruere custoditum secundum modum ejus. Sed modus hominis est
            cognitionem a sensibilibus accipere. Ergo videtur quod visibilibus apparitionibus nos
            deberent instruere. Hoc autem non faciunt, nisi forte raro. Ergo videtur quod vel non
            custodiunt, vel sunt negligentes in custodiendo.</p>
          <p xml:id="ta-l2d11q1-d1e140">Sed contra est quod dicitur in Psalm. 90, 2: <quote xml:id="ta-l2d11q1-Qd1e142">Angelis suis Deus mandavit de te,
              ut custodiant te in omnibus viis tuis</quote></p>
          <p xml:id="ta-l2d11q1-d1e145">Praeterea, Deus est pronior ad miserendum quam ad puniendum. Sed Deus hominibus dedit
            Daemones ad exercitium, ut habetur ad Ephes. ult., 12: <quote xml:id="ta-l2d11q1-Qd1e147">non est nobis colluctatio
              adversus carnem et sanguinem, sed adversus principes et potestates, adversus mundi
              rectores tenebrarum harum</quote>. Ergo videtur quod multo fortius dederit Angelos ad
            custodiendum.</p>
          <p xml:id="ta-l2d11q1-d1e151">Respondeo dicendum, quod, secundum Boetium in libro de Consolat., Deus providentiam
            suam quam de omnibus rebus habet, mediantibus quibusdam causis exequitur. Ut autem in
            primo dictum est, quamvis omnium rerum providentiam habeat, speciali tamen modo
            substantiae rationales suae providentiae subduntur, inquantum altiori modo prae ceteris
            finem divinae bonitatis natae sunt consequi, et per altius principium, quod est
            voluntas. Quia ergo inter Deum et homines media est natura angelica, et secundum legem
            sapientiae suae hoc est ordinatum ut inferioribus per superiora provideat; ideo ipsi
            Angeli exequuntur divinam providentiam circa salutem hominum, adjuvando ad tendendum in
            finem, et liberando ab his quae processum in finem impediunt: et haec executio divinae
            providentiae per Angelos de hominibus, vocatur custodia Angelorum.</p>
          <p xml:id="ta-l2d11q1-d1e155">Ad primum ergo dicendum, quod Deus est custos primus et principalis, apud quem summa
            providentia residet: nec est propter suam insufficientiam quod suam providentiam de
            hominibus exequitur per Angelos, sed propter ordinem suae sapientiae. Tum quia congruit
            Angelis, ut scilicet eis haec dignitas non negetur, quod sint duces hominum reductionis
            in Deum; et in hoc Deum quodammodo imitantur, inquantum cooperantur Deo in introductione
            hominum in finem. Tum quia congruit hominibus, qui sunt in statu imperfectionis, quem
            pueritiae apostolus comparat 1 Corinth. 13; unde eis custodes tamquam pueris
            assignantur, donec veniente quod perfectum est, evacuetur quod ex parte est.</p>
          <p xml:id="ta-l2d11q1-d1e158">Ad secundum dicendum, quod sicut in operationibus artificialibus, in quibus instrumenta
            quodammodo disponunt ad formam, ut ignis mollificando ferrum, et martellus dilatando;
            sed forma cultelli inducitur ab artifice per similitudinem artis quam habet: ita etiam
            Deus, qui est primus custos, inducit ultimam perfectionem conjungentem fini, et per hoc
            conservantem, scilicet gratiam et gloriam. Sed Angelorum est praeparare homines ad
            susceptionem gratiae per illuminationes, et alia hujusmodi.</p>
          <p xml:id="ta-l2d11q1-d1e161">Ad tertium dicendum, quod non dicuntur Deo orationes nostras deferre quasi ipsum de hoc
            docentes, sed quasi ipsum orantes pro nobis; sicut etiam sacerdos offert Deo orationem
            populi, inquantum sua interventione effectum orationibus impetrat.</p>
          <p xml:id="ta-l2d11q1-d1e164">Ad quartum dicendum, quod lumen naturalis cognitionis imperfectum est, et praecipue ad
            dirigendum in illa quae naturam excedunt: voluntas etiam ejus potest ad malum inclinari
            multis occasionibus: et ideo providet hominibus Angelorum praesidium.</p>
          <p xml:id="ta-l2d11q1-d1e167">Ad quintum dicendum, quod sicut providentiae divinae est sic impedire mala, ut tamen
            salvetur naturae conditio; ita etiam et Angelorum custodiae: et ideo ad Angelos non
            pertinet quod homines custodiendo ad virtutem cogant, et a vitiis retrahant: quia sic
            periret libertas arbitrii et ratio meriti.</p>
          <p xml:id="ta-l2d11q1-d1e170">Ad sextum dicendum, quod hujusmodi apparitiones visibiles Angelorum, eo quod sunt supra
            cursum naturae, stuporem quemdam incutiunt, et quodammodo violenter incitant ad
            consensum: in quo perit aliquod bonum hominis quantum ad conditionem naturae, quod est
            inquisitio rationis. Unde hujusmodi apparitiones non omnibus fiunt; sed aliquibus factae
            sunt ad confirmationem fidei in multis, sicut etiam miracula. Nihilominus tamen per
            modum nostrum instruunt nos, illustrando phantasmata, et confortando lumen intellectus
            nostri, et excitando ad aliquid rectius considerandum.</p>
        </div>
        <div xml:id="ta-l2d11q1-Dd1e174" type="articulus">
          <head xml:id="ta-l2d11q1-Hd1e176">Articulus 2</head>

          <head xml:id="ta-l2d11q1-Hd1e179" type="question-title">Utrum ad omnes ordines tertiae hierarchiae pertineat custodire
            homines</head>

          <p xml:id="ta-l2d11q1-d1e182">Ad secundum sic proceditur. Videtur quod custodire pertineat ad omnes ordines tertiae
            hierarchiae. Quia, secundum Dionysium, tertiae hierarchiae proprium est lumen divinum
            accipere per convenientiam nostrae hierarchiae, idest proportionatum ad immediate
            transferendum in nos. Sed ille Angelus dicitur custos hominis qui immediate ipsum
            illuminat. Ergo videtur quod custodire ad omnes pertineat.</p>
          <p xml:id="ta-l2d11q1-d1e185">Praeterea, Angelus custos defendit hominem ab impugnatione invisibilis hostis. Sed
            arcere, secundum Gregorium pertinet ad potestates. Ergo videtur quod illi ordini
            praecipue conveniat custodire.</p>
          <p xml:id="ta-l2d11q1-d1e188">Praeterea, missio ordinatur ad custodiam. Sed Angeli quinque ordinum mittuntur ad
            explendum exterius ministerium, ut dictum est. Ergo omnibus convenit custodire.</p>
          <p xml:id="ta-l2d11q1-d1e192">Praeterea, in hominibus inveniuntur diversa officia. Sed secundum diversa officia
            distinguuntur ordines Angelorum, quorum officiorum aliquae similitudines inveniuntur in
            officiis humanis, ut dicit Gregorius, ostendens qualiter homines ad ordines Angelorum
            assumantur. Ergo videtur quod omnes ordines ad custodiam deputentur.</p>
          <p xml:id="ta-l2d11q1-d1e195">Sed contra est quod dicit Gregorius, Angelos esse qui minima nuntiant. Sed minima sunt
            quae ad singulares personas pertinent: quia quanto bonum est communius, tanto est
            divinius, secundum philosophum. Ergo videtur quod illi qui singulis hominibus praesunt,
            sunt tantum de ordine Angelorum.</p>
          <p xml:id="ta-l2d11q1-d1e198">Praeterea, Bernardus dicit in Lib. de Considerat.: <quote xml:id="ta-l2d11q1-Qd1e200">putamus Angelos dici qui
              singulis hominibus praeponuntur, in ministerium missi propter eos qui hereditatem
              capiunt salutis</quote>. Ergo videtur idem quod prius.</p>
          <p xml:id="ta-l2d11q1-d1e204">Respondeo dicendum, quod illi Angeli dicuntur hominum custodes qui immediate illos
            illuminant, et habent actus limitatos circa humana officia, et procurant quae ad ipsos
            specialiter pertinent: et ex hoc quod immediate illuminant, excluduntur a custodia
            Angeli assistentes; ex hoc autem quod habent actus limitatos ad dirigendum in humanis
            officiis, excluditur media hierarchia, quae habet potestatem non limitatam ad humana
            officia. Per hoc autem quod per custodiam procurant ea quae pertinent ad aliquas
            determinatas personas, quod est ultimum et minimum in actibus Angelorum, deputatur
            custodia ultimo ordini, qui est ordo Angelorum.</p>
          <p xml:id="ta-l2d11q1-d1e207">Ad primum ergo dicendum, quod tota tertia hierarchia accipit illuminationes
            proportionatas ad actus et officia humana; non tamen ad hanc vel ad illam personam; sed
            hoc est Angelorum; et ita eis convenit custodire singulos homines, aliis vero convenit
            custodire singulas provincias vel regna.</p>
          <p xml:id="ta-l2d11q1-d1e210">Ad secundum dicendum, quod inferiores Angeli participant virtutem superiorum, inquantum
            ab eis illuminantur, sicut, secundum Dionysium, dicitur inferior Angelus purgasse Isaiam
            per ignem virtute Seraphin: et ita etiam inferiores Angeli virtute potestatum Daemones
            cohibent; et similiter virtute aliorum superiorum ordinum possunt exequi aliqua quae ad
            eos pertinent circa determinatas personas.</p>
          <p xml:id="ta-l2d11q1-d1e214">Ad tertium dicendum, quod omnes Angeli custodes mittuntur; non tamen omnes qui
            mittuntur, custodiunt; sed ultimi tantum custodiunt, ut dictum est: quia superiores
            exequuntur ea quae ad multos pertinent; et quanto ad plures, tanto est ordo superior: et
            ideo virtutes sunt supremi inter exequentes ministeria, quia eorum actus se extendunt
            non tantum ad res humanas, sed etiam ad res naturales, ut patet in operatione signorum;
            et post potestates, quorum actus non tantum ad homines, sed etiam ad Daemones se
            extendit; et post principatus, quorum operatio est circa totam multitudinem; et ultimi
            Angeli, qui operantur circa determinatas personas; Archangeli vero medii sunt, habentes
            aliquid commune cum utrisque, ut prius dictum est.</p>
          <p xml:id="ta-l2d11q1-d1e217">Ad quartum dicendum, quod omnia officia humana pertinentia ad singulares personas, cum
            quibuscumque ordinibus similitudinem habeant, diriguntur per ultimum ordinem, inquantum
            participant virtutes superiorum, ut dictum est; sed illa officia quae ad multitudinem
            pertinent, diriguntur per principatus vel Archangelos: et ideo homo in praelatione
            constitutus illuminatur ab Angelo inferioris ordinis de his quae ad statum personae suae
            pertinent; sed ab Angelo principe de his quae respectant ad regimen multitudinis.</p>
        </div>
        <div xml:id="ta-l2d11q1-Dd1e221" type="articulus">
          <head xml:id="ta-l2d11q1-Hd1e223">Articulus 3</head>

          <head xml:id="ta-l2d11q1-Hd1e226" type="question-title">Utrum omnibus hominibus deputentur Angeli ad custodiam</head>

          <p xml:id="ta-l2d11q1-d1e229">Ad tertium sic proceditur. Videtur quod non omnibus hominibus deputentur Angeli ad
            custodiam. Custodia enim Angelorum valet hominibus ad evitandum pericula, et ad
            instruendam ignorantiam. Sed Adam in primo statu ab utroque liber fuit. Ergo Angelum
            custodem non habuit.</p>
          <p xml:id="ta-l2d11q1-d1e232">Praeterea, gratia confirmata in quibusdam hominibus hoc efficit ut mortaliter peccare
            non possint, ut patet in sanctificatis in utero. Sed contra impedimentum salutis per
            peccatum principaliter ordinata est custodia Angelorum. Ergo videtur quod tales ea non
            indigeant.</p>
          <p xml:id="ta-l2d11q1-d1e235">Praeterea, ante nativitatem ex utero sacramenta salutis puero conferri non possunt. Sed
            hoc est quod Angelus custos in homine promovere intendit, scilicet salutem. Ergo
            puerperio animato ante nativitatem Angelorum custodia non debetur.</p>
          <p xml:id="ta-l2d11q1-d1e239">Praeterea, custodia Angelorum est per hoc quod homines illuminando instruunt. Sed pueri
            ante perfectam aetatem non sunt capaces doctrinae. Ergo videtur quod careant Angelorum
            custodia.</p>
          <p xml:id="ta-l2d11q1-d1e242">Praeterea, 2 Thessal. 1, dicitur, quod omnis actus Antichristi erit secundum
            operationem Satanae. Sed custodia Angelorum ordinatur contra tentationes malignorum
            spirituum. Ergo videtur quod frustra ab Angelo custodietur.</p>
          <p xml:id="ta-l2d11q1-d1e245">Sed contra, videtur quod etiam Christus Angelum custodem habuit. Primo per hoc quod
            dicit Dionysius quod subdebatur paternis dispositionibus mediantibus Angelis. Sed, ut
            dictum est, per custodiam executio divinae dispositionis fit de hominibus per Angelos.
            Ergo videtur quod Christus Angelum custodem habuit.</p>
          <p xml:id="ta-l2d11q1-d1e248">Praeterea, Lucae 22, 43, dicitur, quod <quote xml:id="ta-l2d11q1-Qd1e250">apparuit Angelus domini, confortans
              eum</quote>. Ergo videtur, cum confortare sit unus actus custodiae, quod Angelum
            custodem habuit.</p>
          <p xml:id="ta-l2d11q1-d1e254">Respondeo dicendum, quod, sicut in 1 libro, dictum est, providentia proprie est ad
            conferendum ea quae promovent in finem, et removendum ea quae impediunt. Ultimum autem
            in his adjutoriis est id quod conjungit fini, quod a solo Deo est: et ideo ea quae ab
            Angelis custodibus per divinam providentiam circa singulares personas exequuntur, sunt
            quaedam praeparationes juvantes ad consequendum finem ultimum. Praeparans autem non
            habet operationem circa rem, nisi quae est ordinata ad finem, ante finis consecutionem;
            et ideo omnibus hominibus, ab infusione animae rationalis per quam ad finem salutis
            ordinantur, custodia debetur usque ad mortem, quando terminatur via proficiendi in
            finem. Nulli ergo carent custodia Angelorum, nisi vel per hoc quod fiunt impoenitibiles,
            ut damnati, vel per hoc quod finem gloriae consequuntur, ut beati.</p>
          <p xml:id="ta-l2d11q1-d1e257">Ad primum ergo dicendum, quod quamvis in Adam non esset periculum ex aliqua corruptione
            carnis instigante ad malum, erat tamen periculum ex potentia peccandi, et ex Daemone
            oppugnante: et similiter erat debilioris cognitionis quam Angelus; et ideo indigebat
            praesidio custodis Angeli.</p>
          <p xml:id="ta-l2d11q1-d1e261">Ad secundum dicendum, quod etiam si confirmati peccare non possint, possunt tamen
            proficere, et eorum profectus potest impediri; et propter hoc indigent custodia
            Angelorum ad promovendum in bonum, et removendum impedimentum.</p>
          <p xml:id="ta-l2d11q1-d1e264">Ad tertium dicendum, quod pueri in materno utero non recipiunt sacramenta Ecclesiae,
            quia non subduntur actibus ministrorum: sed operibus divinis et Angelorum subduntur; et
            ideo eis ab infusione animae rationalis, custos Angelus assignatur, per quem prohibetur
            virtus Daemonis ab ejus nocumento, et propter multa impedimenta, quibus potest ejus
            complexio deteriorari, ut efficiatur pronior ad peccandum, vel etiam ipsa vita extingui:
            et in hoc etiam prosunt parvulis natis, quamvis eos non illuminent.</p>
          <p xml:id="ta-l2d11q1-d1e267">Unde patet responsio ad quartum.</p>
          <p xml:id="ta-l2d11q1-d1e270">Ad quintum dicendum, quod Antichristus etiam habebit Angelum custodem: quia lex
            communis propter unum mutari non debet: et in hoc ejus poena justior apparebit, quia
            beneficia toti naturae humanae provisa, sibi non subtrahuntur. Nec tamen est omnino
            frustra custodia; quia etsi ad bonum non convertatur, a multis tamen malis cessabit,
            retractus ab Angelo custode: hunc enim effectum ad minus semper consequitur Angelus per
            custodiam in quocumque obstinato.</p>
          <p xml:id="ta-l2d11q1-d1e273">Ad sextum dicendum, quod Christus non habuit Angelum custodem: tum quia anima sua
            omnibus Angelis superior fuit, immediate a verbo sibi unito illuminata: tum quia erat
            verus comprehensor: unde ejus bonum nec impediri nec juvari poterat. Dicitur vero subdi
            paternis dispositionibus per Angelos quodammodo indirecte, inquantum Angeli instruebant
            Joseph et matrem ejus de his quae circa ipsum puerum existentem agenda erant, ut habetur
            Matth. 2.</p>
          <p xml:id="ta-l2d11q1-d1e276">Ad septimum dicendum, quod Angelus dicitur confortasse eum, non aliquid in ipsum
            imprimendo, sed per modum ministerii, inquantum congratulabatur fortitudini ejus; sicut
            homo naturaliter in tribulatione confortatur ad praesentiam amicorum: et ita per modum
            quo fuerat vera tristitia, fuit confortatio vera, et non apparens tantum, ut quidam
            dicunt.</p>
        </div>
        <div xml:id="ta-l2d11q1-Dd1e281" type="articulus">
          <head xml:id="ta-l2d11q1-Hd1e283">Articulus 4</head>

          <head xml:id="ta-l2d11q1-Hd1e286" type="question-title">Utrum Angelus quandoque relinquat hominem cui deputatur</head>

          <p xml:id="ta-l2d11q1-d1e289">Ad quartum sic proceditur. Videtur quod Angelus quandoque relinquat hominem cui
            deputatur custos. Primo per hoc quod habetur Hierem. 51, 1: <quote xml:id="ta-l2d11q1-Qd1e291">curavimus Babylonem,
              et non est sanata. Derelinquamus ergo eam</quote>. Sed hoc dicitur ex persona
            Angelorum, ut dicit Glossa. Ergo videtur quod relinquat, quando a peccato non
            corrigitur.</p>
          <p xml:id="ta-l2d11q1-d1e295">Praeterea, Isa. 5, 5, dicitur: <quote xml:id="ta-l2d11q1-Qd1e297">auferam sepem ejus et erit in
            direptionem</quote>. Glossa: <quote xml:id="ta-l2d11q1-Qd1e300">idest custodiam Angelorum</quote>. Ergo idem quod
            prius.</p>
          <p xml:id="ta-l2d11q1-d1e304">Praeterea efficacius custodit Deus hominem quam Angelus. Sed Deus quandoque relinquit
            hominem, ut in Psal. 21, 1, dicitur: <quote xml:id="ta-l2d11q1-Qd1e306">quare me dereliquisti?</quote> Ergo multo
            fortius Angelus.</p>
          <p xml:id="ta-l2d11q1-d1e311">Praeterea, Zachariae 4 dicitur, quod reversus est Angelus qui loquebatur ad eum: et
            similiter etiam Danielis 10. Sed non revertitur nisi qui abscedit. Ergo videtur quod
            Angelus quandoque hominem relinquat.</p>
          <p xml:id="ta-l2d11q1-d1e314">Praeterea, Angeli quandoque sunt in caelo Empyreo. Sed cum sunt ibi, non sunt circa
            nos, secundum Damascenum. Ergo videtur quod aliquando nos relinquant.</p>
          <p xml:id="ta-l2d11q1-d1e317">Praeterea, medicus sapiens infirmum desperatum relinquit. Sed Angeli custodes possunt
            scire aliquem esse praescitum per revelationem, et videre aliquem obstinatum in
            peccatis. Talis autem est sicut infirmus desperatus. Ergo videtur quod etiam Angelus,
            qui est quasi medicus spiritualis, talem relinquat.</p>
          <p xml:id="ta-l2d11q1-d1e320">Sed contra, boni Angeli sunt magis proni ad juvandum quam mali ad infestandum. Sed mali
            nunquam cessant ab infestatione. Ergo nec boni a custodia.</p>
          <p xml:id="ta-l2d11q1-d1e323">Praeterea, de nemine est desperandum, quamdiu est in statu viae. Sed infirmus non
            relinquitur a medico nisi propter desperationem. Ergo videtur quod Angelus non dimittat
            hominem, quantumcumque peccatorem.</p>
          <p xml:id="ta-l2d11q1-d1e326">Respondeo dicendum, quod cum custodia Angelorum sit quaedam executio divinae
            providentiae, oportet esse idem judicium de utroque. Divina autem providentia nunquam
            relinquit hominem ex toto, quia omnino in nihilum redigeretur; sed verum est quod magis
            et minus providet diversis, secundum eorum conditionem: et ideo in Psalm. 33, 16,
              <quote xml:id="ta-l2d11q1-Qd1e328">oculi Dei super justos</quote> dicuntur, <quote xml:id="ta-l2d11q1-Qd1e331">et aures ejus ad preces
              eorum</quote>; quibus adeo perfecte providet ut omnia eis cooperentur in bonum, ut
            dicitur Rom. 8. Sed malos secundum aliquid derelinquit, inquantum permittit eos
            subjacere tribulationibus, et quod gravius est, etiam in peccata ruere; unde ad Rom. 1,
            28: <quote xml:id="ta-l2d11q1-Qd1e334">propterea tradidit eos Deus in reprobum sensum, ut faciant ea quae non
              conveniunt</quote>. Similiter etiam Angeli dicuntur aliquos derelinquere secundum
            quid, inquantum exponuntur tribulationibus, vel etiam justo Dei judicio ab aliquo
            peccato non retrahuntur; nunquam tamen ita relinquunt quin sit aliquis effectus
            custodiae, inquantum aliquod malum prohibent, et ad aliquod bonum promovent.</p>
          <p xml:id="ta-l2d11q1-d1e339">Ad primum ergo dicendum, quod haec intelligitur esse vox Angelorum discedentium ab
            homine peccatore in hora mortis; quia tunc primo desperatur de ejus salute. Vel potest
            dici, quod derelinquunt secundum quid, ut dictum est, sicut etiam et Deus.</p>
          <p xml:id="ta-l2d11q1-d1e342">Unde patet responsio ad secundum et tertium.</p>
          <p xml:id="ta-l2d11q1-d1e345">Ad quartum dicendum, quod Angelus ab eo recesserat quantum ad aliquem effectum, quia
            scilicet ipsum de futuris non illuminaverat, et non quantum ad omnem effectum
            custodiae.</p>
          <p xml:id="ta-l2d11q1-d1e348">Ad quintum dicendum, quod quandocumque aliquod agens imprimit fortem impressionem,
            remanet illa impressio in patiente per aliquod tempus, etiam ad absentiam agentis, ut
            patet in motibus violentis: et ita dico, quod ad unam actionem Angeli in hominem potest
            homo bonam dispositionem accipere, quae manet in eo ad aliquod tempus, ut patet quando
            aliquis semel devote orat, ad plures dies remanet inde devotior; et ita Angelus quamvis
            non semper sit praesens, potest semper custodire, inquantum effectus ejus manet post
            actionem suam.</p>
          <p xml:id="ta-l2d11q1-d1e351">Ad sextum dicendum, quod nullus in statu viae est adeo obstinatus quin possit per
            poenitentiam converti; unde non est de eo desperandum; et si Angelus sciret eum
            praescitum, posset tamen multa mala in eo impedire, sicut de Antichristo dictum est,
            art. praeced.</p>
        </div>
        <div xml:id="ta-l2d11q1-Dd1e355" type="articulus">
          <head xml:id="ta-l2d11q1-Hd1e357">Articulus 5</head>

          <head xml:id="ta-l2d11q1-Hd1e360" type="question-title">Utrum Angeli doleant de damnatione hominum quos
            custodiunt</head>

          <p xml:id="ta-l2d11q1-d1e363">Ad quintum sic proceditur. Videtur quod Angeli doleant de damnatione hominum quos
            custodiunt. Exterior enim luctus est signum interioris doloris. Sed Isai. 33, 7,
            dicitur: <quote xml:id="ta-l2d11q1-Qd1e365">Angeli pacis amare flebant</quote>. Ergo videtur quod doleant.</p>
          <p xml:id="ta-l2d11q1-d1e369">Praeterea, amicorum est compati sibi in necessitatibus. Sed Angeli ferventissima
            caritate nos diligunt. Ergo videtur quod contristentur, hominum damnationi
            compatiendo.</p>
          <p xml:id="ta-l2d11q1-d1e372">Praeterea, sapientis est dolere de his per quae suum gaudium minuitur. Sed per
            damnationem hominum minuitur gaudium Angelorum quod esset de conversione eorum, de quo
            habetur Lucae 15, 10: <quote xml:id="ta-l2d11q1-Qd1e374">gaudium est Angelis Dei super uno peccatore poenitentiam
              agente</quote>. Ergo de hominum damnatione dolent.</p>
          <p xml:id="ta-l2d11q1-d1e379">Praeterea, omne id quod est contrarium volito et repugnans fini, est contristans. Sed
            damnatio est contraria saluti quam volunt et per officium custodiae procurant. Ergo
            damnatio hominum eos contristat.</p>
          <p xml:id="ta-l2d11q1-d1e382">Sed contra, Apoc. 21 dicitur, quod in caelesti Hierusalem nec est luctus nec est dolor.
            Illius autem urbis cives sunt Angeli. Ergo de nullo dolent.</p>
          <p xml:id="ta-l2d11q1-d1e385">Praeterea, perfecta beatitudo non compatitur secum miseriam. Sed omnis tristitia ad
            miseriam pertinet, et fugienda est, ut in 7 Ethic. philosophus dicit. Ergo Angeli beati
            tristes esse non possunt.</p>
          <p xml:id="ta-l2d11q1-d1e388">Respondeo dicendum, quod cum Angeli beati sint in divinae voluntatis continua
            contemplatione, cui perfectissime conformantur, nihil potest esse contra voluntatem
            eorum, sicut nec contra voluntatem Dei; potest tamen esse aliquid praeter voluntatem
            eorum: sed hoc ipsum, inquantum est permissum a Deo, est volitum ab eis, sicut a Deo; et
            ideo nihil potest accidere de quo doleant Angeli, sicut nec de quo doleat Deus. Et ideo
            simpliciter dicendum est quod neque de peccatis hominum tristantur, neque de damnatione;
            sed utrobique laetantur de justa permissione et punitione.</p>
          <p xml:id="ta-l2d11q1-d1e391">Ad primum ergo dicendum, quod illud secundum litteram intelligitur de nuntiis Ezechiae,
            quos misit ad pacem ab Assyriis quaerendam, qui audientes blasphemias Rapsacis, scissis
            vestibus fleverunt. Allegorice vero exponitur de apostolis in Glossa. Si autem ad
            Angelos referatur, intelligendus est dolor non proprie, sed metaphorice, per modum quo
            etiam frequenter in Scripturis Deo attribuitur.</p>
          <p xml:id="ta-l2d11q1-d1e394">Ad secundum dicendum, quod compati non potest qui passibilis non est; et ideo ex
            impassibilitate Angelorum hoc accidit quod condolere non possunt, non ex caritatis
            defectu.</p>
          <p xml:id="ta-l2d11q1-d1e398">Ad tertium dicendum, quod Angelorum gaudium non minuitur ex damnatione, quia electorum
            numerus minui non potest. Vel potest dici, quod ipsi semper gaudent de suis bonis
            operibus quae custodiendo egerunt, licet ille qui custoditus est non salvetur.</p>
          <p xml:id="ta-l2d11q1-d1e401">Ad quartum dicendum, quod Angeli volunt salutem hominis voluntate antecedente sicut et
            Deus; sed voluntate consequente volunt hominem damnari, si meruerit; unde consequens est
            ut de ejus damnatione non doleant.</p>
        </div>
        <div xml:id="ta-l2d11q1-Dd1e405">
          <head xml:id="ta-l2d11q1-Hd1e407">Expositio textus</head>
          <p xml:id="ta-l2d11q1-d1e410"><quote xml:id="ta-l2d11q1-Qd1e411">Et unum malum ad exercitium habet</quote>. Videtur injuste agi cum homine: quia
            Daemones multo potentiores sunt hominibus: non enim est potestas super terram quae ei
            comparetur, ut dicitur Job 41. Ergo non justum est pugnam inter hominem et Daemonem
            constitui. Et dicendum, quod cum liberum arbitrium non possit cogi ad peccandum,
            quantumcumque sit Daemon fortis, homo resistere potest. Unde dicitur, quod debilis est
            hostis qui non potest vincere nisi volentem; et super hoc homini adest praesidium
            Angeli, et auxilium divinum, si suscipere velit.</p>
        </div>
      </div>
    </body>
  </text>
</TEI>