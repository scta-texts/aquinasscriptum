<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 46, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 46, Quaestio 1</title>
          <date when="2016-03-15">March 15, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-15">March 15, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d46q1">
        <head xml:id="ta-l1d46q1-Hd1e89">Librum I, Distinctio 46, Quaestio 1</head>
        <div xml:id="ta-l1d46q1-Dd1e92">
          <head xml:id="ta-l1d46q1-Hd1e94">Prooemium</head>
          <p xml:id="ta-l1d46q1-d1e97">Postquam determinavit de voluntate divina quid sit, et quot modis dicatur, hic inquirit
            de efficacia ipsius, et dividitur in partes duas: in prima movet quasdam quaestiones de
            quibusdam quae videntur divinam voluntatem ostendere inefficacem: in secunda ostendit
            ipsam esse efficacem in omnibus, 47 dist.: <quote xml:id="ta-l1d46q1-Qd1e99">voluntas quippe Dei semper efficax
              est</quote>. Prima pars dividitur in duas, secundum duo quae possunt divinam
            voluntatem inefficacem ostendere, vel quod non fiat quod vult, vel quod fiat quod non
            vult. In prima ergo parte pertractat quaestionem hanc, utrum aliquid velit fieri quod
            non fiat; in secunda, utrum aliquid fiat quod non velit, ibi: <quote xml:id="ta-l1d46q1-Qd1e102">ideoque cum constet
              omnia bona quae fiunt, ejus fieri voluntate (...) recte quaeri solet, utrum et mala
              omnia quae fiunt, idest peccata, Dei fiant voluntate</quote>. Circa primum duo facit:
            primo movet dubitationem ex duabus auctoritatibus; secundo exponit eas, ibi: <quote xml:id="ta-l1d46q1-Qd1e105">sed
              audiamus solutionem. Ideoque cum constet omnia bona quae fiunt, ejus fieri voluntate
              (...) recte quaeri solet, utrum et mala omnia quae fiunt, idest peccata, Dei fiant
              voluntate</quote>. Hic pertractat secundam quaestionem, inquirendo, utrum Deus non
            velit, vel velit mala fieri, quae tamen fiunt. Circa hoc tria facit: primo movet
            quaestionem, et ponit diversas opiniones; secundo prosequitur eas, ibi: <quote xml:id="ta-l1d46q1-Qd1e108">qui enim
              dicunt Deum mala velle esse vel fieri, suam his modis muniunt intentionem</quote>;
            tertio eligit unam illarum, ibi: <quote xml:id="ta-l1d46q1-Qd1e111">haec igitur et alia hujusmodi inania
              relinquentes (...) dicamus Deum non velle mala fieri</quote>. Circa secundum duo
            facit: primo prosequitur primam opinionem, ponendo duas rationes ejus; secundo
            prosequitur secundam opinionem, ibi: <quote xml:id="ta-l1d46q1-Qd1e115">illi vero qui dicunt, Dei voluntate mala non
              fieri vel esse, inductionibus praemissis ita respondent</quote>. Circa hoc tria facit:
            primo ostendit quomodo secundum hanc opinionem respondetur ad rationes primae opinionis;
            secundo inducuntur rationes ad opinionem secundam, ibi: <quote xml:id="ta-l1d46q1-Qd1e118">si quis igitur diligenter
              attendat quae scripta sunt, facile est ei percipere, ex malis bona provenire</quote>;
            tertio excludit quamdam sophisticam objectionem contra hanc opinionem, ibi: <quote xml:id="ta-l1d46q1-Qd1e121">jam
              sufficienter ostensum est quod Deo auctore non fiunt mala</quote>. Circa primum duo
            facit: primo ponitur solutio rationis primae; secundo secundae, ibi: <quote xml:id="ta-l1d46q1-Qd1e124">quod autem
              ait Augustinus, mala fieri, bonum est (...) ea ratione dictum esse asserunt, quia ex
              malis quae fiunt, Deus bona elicit. Si quis igitur diligenter attendat quae scripta
              sunt, facile est ei percipere, ex malis bona provenire</quote>. Hic ponit rationes pro
            secunda opinione: et dividitur in partes tres, secundum tres rationes. Secunda incipit
            ibi: <quote xml:id="ta-l1d46q1-Qd1e127">deinde idem Augustinus quaerens quae sit causa ut homo sit deterior, in Deo
              eam non esse asserit</quote>. Tertia ibi: <quote xml:id="ta-l1d46q1-Qd1e130">item aliter etiam ostenditur quod Deo
              auctore, idest volente, non fiunt mala</quote>. Hic quaeruntur quatuor: 1 utrum Deus
            omnes homines salvos fieri velit; 2 utrum mala fieri sit bonum; 3 utrum malum sit de
            perfectione universi; 4 utrum Deus mala fieri velit.</p>
        </div>
        <div xml:id="ta-l1d46q1-Dd1e135" type="articulus">
          <head xml:id="ta-l1d46q1-Hd1e137">Articulus 1</head>

          <head xml:id="ta-l1d46q1-Hd1e140" type="questionTitle">Utrum Deus velit omnes homines salvos fieri</head>

          <p xml:id="ta-l1d46q1-d1e143">Ad primum sic proceditur. Videtur quod Deus omnes homines salvos fieri velit. Primo per
            auctoritatem apostoli, quae etiam in littera inducitur, quae est 1 Tim. 2, 4:
              <quote xml:id="ta-l1d46q1-Qd1e145">vult omnes homines salvos fieri</quote>.</p>
          <p xml:id="ta-l1d46q1-d1e149">Si dicas quod vult voluntate conditionata, et non absoluta. Contra, voluntas
            conditionata est voluntas imperfecta. Sed nihil imperfectum Deo est attribuendum. Ergo
            et cetera.</p>
          <p xml:id="ta-l1d46q1-d1e152">Praeterea, voluntas habentis caritatem imitatur voluntatem divinam. Sed habens
            caritatem, cujuslibet salutem optat. Ergo videtur quod et Deus omnium salutem velit.</p>
          <p xml:id="ta-l1d46q1-d1e156">Praeterea, omne agens per intentionem, vult quod opus suum finem consequatur. Sed finis
            hominis est salus aeterna, ad quam Deus eum creavit. Ergo vult omnes homines salvos
            fieri.</p>
          <p xml:id="ta-l1d46q1-d1e159">Praeterea, nullus potest salvari nisi Deus eum velit salvare. Si ergo Deus omnem
            hominem salvare vult, non est in potestate cujuslibet hominis ut salvetur. Sed pro eo
            quod non est in potestate nostra, non meremur poenam vel vituperium. Ergo non est
            imputandum eis qui non salvantur: quod falsum est. Ergo videtur quod Deus omnes homines
            salvare velit.</p>
          <p xml:id="ta-l1d46q1-d1e162">Sed contra, praedestinatio est propositum miserendi, secundum Augustinum. Si igitur
            Deus vellet omnes salvari, omnes essent praedestinati. Sed hoc falsum est: quia cum non
            omnes salventur, aliquis esset praedestinatus qui non salvaretur. Ergo non vult Deus
            omnes homines salvos fieri.</p>
          <p xml:id="ta-l1d46q1-d1e165">Praeterea, voluntas Dei est prima et summa causa rerum, ut supra dictum est, dist. 45,
            quaest. 1, art. 3. Sed posita causa, ponitur effectus. Sed non omnes salvantur. Ergo
            videtur quod nec voluntas Dei sit de omnium salute.</p>
          <p xml:id="ta-l1d46q1-d1e168">Respondeo dicendum, secundum Damascenum, quod voluntas est duplex; scilicet antecedens,
            et consequens: et hoc contingit non ex aliqua diversitate voluntatis divinae, sed
            propter diversas conditiones ipsius voliti. Potest enim in unoquoque homine considerari
            natura ejus et aliae circumstantiae ipsius, ut quod est volens et praeparans se ad
            salutem suam, vel etiam repugnans et contrarie agens. Si ergo in homine tantum natura
            ipsius consideretur, aequaliter bonum est omnem hominem salvari: quia omnes conveniunt
            in natura humana. Et cum omne bonum sit volitum a Deo, hoc etiam Deus vult, et hoc
            vocatur voluntas antecedens, qua omnes homines salvos fieri vult, secundum Damascenum.
            Et hujus voluntatis effectus est ipse ordo naturae in finem salutis, et promoventia in
            finem omnibus communiter proposita, tam naturalia quam gratuita, sicut potentiae
            naturales, et praecepta legis, et hujusmodi. Consideratis autem omnibus circumstantiis
            personae, sic non invenitur de omnibus bonum esse quod salventur; bonum enim est eum qui
            se praeparat et consentit, salvari per largitatem gratiae divinae; nolentem vero et
            resistentem non est bonum salvari, quia injustum est. Et quia hoc modo se habet aliquid
            ad hoc quod sit volitum a Deo, sicut se habet ad hoc quod sit bonum; ideo istum hominem
            sub illis conditionibus consideratum, non vult Deus salvari, sed tantum istum qui est
            volens et consentiens; et hoc dicitur voluntas consequens, eo quod praesupponit
            praescientiam operum non tamquam causam voluntatis, sed quasi rationem voliti, ut supra
            dictum est, dist. 45, quaest. unica, art. 3.</p>
          <p xml:id="ta-l1d46q1-d1e171">Ad primum ergo dicendum, quod, secundum Damascenum, verbum apostoli intelligitur de
            voluntate antecedente, et non de consequente. Sed secundum Augustinum, intelligitur de
            consequente. Unde exponit eam dupliciter. Uno modo ut sit distributio accommoda pro
            omnibus qui salvantur, ut in littera dicitur. Alio modo ut sit distributio pro generibus
            singulorum, quia de qualibet conditione hominum aliquos praedestinavit ad vitam; et non
            pro singulis generum.</p>
          <p xml:id="ta-l1d46q1-d1e175">Ad secundum dicendum, quod voluntas antecedens potest dici conditionata, nec tamen est
            imperfectio ex parte voluntatis divinae, sed ex parte voliti, quod non accipitur cum
            omnibus circumstantiis quae exiguntur ad rectum ordinem in salutem.</p>
          <p xml:id="ta-l1d46q1-d1e178">Ad tertium dicendum, quod habens caritatem, optat omnibus salutem aeternam absolute, eo
            quod cognitioni suae non subjacent conditiones quibus a salute aliquis deordinatur, quae
            divinae cognitioni subjacent; et ideo non est idem judicium de voluntate habentis
            caritatem, et de voluntate consequente ipsius Dei.</p>
          <p xml:id="ta-l1d46q1-d1e181">Ad quartum dicendum, quod sapiens artifex non vult quod opus suum finem attingat nisi
            secundum rationem finis: si enim aliquam habeat contrariam dispositionem ad formam quam
            inducere intendit, non inducit in eo formam, nisi forte illa indispositione remota;
            sicut aedificator non vult quod lapides conveniant ad constitutionem domus ruditate in
            eis manente; et ita etiam est de Deo.</p>
          <p xml:id="ta-l1d46q1-d1e184">Ad quintum dicendum, quod istae conditiones quibus homo efficitur deordinatus a
            consecutione finis, sub quibus existentem Deus eum salvum esse non vult, sunt ex ipso
            homine: et ideo totum quod sequitur, sibi imputatur ad culpam.</p>
        </div>
        <div xml:id="ta-l1d46q1-Dd1e188" type="articulus">
          <head xml:id="ta-l1d46q1-Hd1e190">Articulus 2</head>

          <head xml:id="ta-l1d46q1-Hd1e193" type="questionTitle">Utrum sit bonum fieri mala</head>

          <p xml:id="ta-l1d46q1-d1e196">Ad secundum sic proceditur. Videtur quod mala fieri sit bonum. Verum enim et bonum
            convertuntur. Sed mala fieri est verum. Ergo est bonum.</p>
          <p xml:id="ta-l1d46q1-d1e199">Praeterea, quidquid est volitum, est bonum: quia malum est praeter voluntatem, ut dicit
            Dionysius. Sed mala fieri est volitum a faciente malum voluntarie. Ergo mala fieri est
            bonum.</p>
          <p xml:id="ta-l1d46q1-d1e202">Praeterea, illud quod est causa boni, videtur esse bonum, et non malum; sicut frigidum
            non est causa calidi. Sed hoc quod est mala fieri, est causa boni; sicut ex actione mala
            causatur bona passio, et multa hujusmodi, quae ex hoc quod mala fiunt, eliciuntur. Ergo
            mala fieri est bonum.</p>
          <p xml:id="ta-l1d46q1-d1e206">Praeterea, omne justum est bonum. Sed mala fieri est justum. Ergo, et cetera. Probatio
            mediae. Omnis poena a Deo est et justa est. Sed unum peccatum est poena alterius, ut
            Gregorius dicit, et probatur ex hoc quod habetur ad Rom. 1, 24: <quote xml:id="ta-l1d46q1-Qd1e208" source="http://scta.info/resource/rom1_24">propter quod
              tradidit illos Deus in desideria cordis eorum, in immunditiam</quote>; et in Apoc.
            ult. 2: <quote xml:id="ta-l1d46q1-Qd1e211">qui in sordibus est sordescat adhuc</quote>. Ergo mala fieri est justum:
            ergo est bonum.</p>
          <p xml:id="ta-l1d46q1-d1e215">Sed contra, quaedam mala sunt, sicut actus peccati, quorum esse est fieri. Si igitur
            eorum fieri est bonum, et ipsa esse est bonum; quod a nulla opinione conceditur.</p>
          <p xml:id="ta-l1d46q1-d1e218">Praeterea, motus, secundum philosophum, recipit speciem a termino. Sed quodlibet fieri
            terminatur ad esse hoc ejus quod fit. Ergo cum malum non sit bonum, videtur quod nec
            malum fieri, bonum sit.</p>
          <p xml:id="ta-l1d46q1-d1e221">Respondeo dicendum, quod super hoc sumuntur duae opiniones in littera, quae in quodam
            concordant, in hoc scilicet quod est, mala non esse bona; in quodam vero discordant, eo
            quod una ponit mala fieri vel esse, bonum esse; alia vero hoc negat: et haec videtur
            verior, sicut et Magister dicit. Omnibus enim constat quod malum, per se loquendo, bonum
            non est; sed per accidens potest esse bonum, inquantum scilicet conjungitur in universo
            alicui bono, ad quod per accidens ordinem habet; sicut aedificator dicitur albus per
            accidens, inquantum scilicet ars aedificativa et albedo in eodem subjecto conveniunt: et
            quia esse vel fieri ponit quemdam ordinem, secundum quod includit compositionem quamdam;
            ideo prima opinio dicebat, quod esse mala vel fieri bonum est. Sed hoc non sufficit:
            quia sicut malum per se non est bonum, ita etiam ordo mali non est bonum secundum se,
            cum magis malum, inquantum hujusmodi, sit inordinatum; et ipsa inordinatio est ordo
            ejus, sicut ipsum privari est esse ejus, et ipsa negatio est ejus positio, sicut est in
            ceteris privationibus. Et ideo mala fieri vel esse, malum est, et non bonum: quia cum
            dicitur mala esse absolute, nullo addito, ly esse designat compositionem hujus
            privationis ad subjectum, in qua compositione non consistit ratio bonitatis; sicut etiam
            cum dicimus albedinem esse abstractum, significamus ordinem ejus ad subjectum, quia
            accidentis esse est inesse. Sed comparatio mali ad bonum quod ex Deo elicitur,
            significat ly esse positum in hoc dicto, mala esse occasiones bonorum. Et ideo hoc bonum
            est, mala esse occasiones bonorum; sed mala esse simpliciter, non est bonum.</p>
          <p xml:id="ta-l1d46q1-d1e224">Ad primum ergo dicendum, quod, sicut supra dictum est, dist. 19, quaest., 5, art. 2,
            veritas est de his quorum ratio completur per operationem animae et fundamentum habent
            in re. Non est autem inconveniens quod de re mala sit operatio animae bona, et quod rei
            malae ratio sit in anima bona; sicut etiam non ens in re dicitur ens in anima
            ratiocinante, ut negationes et privationes, sicut patet ex 4 Metaphys., secundum
            Commentatorem. Unde si procedatur a bonitate veritatis secundum quod completur in
            operatione animae, ad bonitatem ejus quod est in re, erit fallacia accidentis: hoc enim
            quod est mala esse, accidit huic quod est in re, in quo consistit ratio veri, ut
            scilicet significetur vel intelligatur aliquid sicut est in re. Unde nihil prohibet
            dicere, quod mala esse est verum; sed haec veritas, qua vere dicitur vel significatur
            mala esse, est bonum, quamvis mala esse sit malum.</p>
          <p xml:id="ta-l1d46q1-d1e227">Ad secundum dicendum, quod mala fieri non est volitum per se, sed per accidens tantum,
            inquantum est bonum aestimatum ratione alicujus boni annexi: quia nihil est pure malum,
            secundum Dionysium. Ideo omnis malus quodammodo est ignorans, secundum philosophum,
            inquantum decipitur in eligendo.</p>
          <p xml:id="ta-l1d46q1-d1e231">Ad tertium dicendum, quod mala fieri non est causa boni, nisi occasionaliter et per
            accidens. Est enim quaedam causa per accidens quae nihil operatur ad effectum, sicut
            musica aedificatoris ad domum. Est etiam quaedam causa per accidens, cujus operatio
            attingit usque ad effectum, quem tamen praeter intentionem inducit: et talis causa per
            accidens est casus vel fortuna; sicut fodiens sepulcrum ad sepeliendum, invenit
            thesaurum praeter intentionem. Quaedam vero causa per accidens est quae aliquid
            operatur, non tamen pertingit ejus operatio usque ad effectum conjunctum; et sic mala
            fieri est per accidens causa boni; sicut patet quod persecutio tyranni non tangit
            patientiam martyris, sed cruciatum corporis qui est materia patientiae; et talis causa
            dicitur proprie occasio. Unde non sequitur quod mala fieri sit bonum; quia unum
            contrariorum potest esse per accidens causa alterius, sicut frigidum per accidens
            calefacit, ut in 8 Physic. dicitur.</p>
          <p xml:id="ta-l1d46q1-d1e234">Ad quartum dicendum, quod peccatum per se non est poena, sed per accidens tantum,
            scilicet ratione antecedentis et consequentis eam. Si enim consideretur actio peccati
            secundum quod egreditur ab agente voluntario, sic habet rationem culpae et injustitiae;
            sed antecedens hanc actionem, scilicet desertio a Deo propter meritum praecedentis
            culpae, inquantum est ex ordinatione divina, rationem poenae habet, et justa est. Unde
            non sequitur quod mala fieri sit bonum. Similiter etiam defectus qui consequitur ipsum
            actum peccati in eo quod dum inordinate persequitur parvum bonum, deficit a magno bono,
            poena est ex justa Dei ordinatione proveniens; ut cum aliquis quaerit delectationem
            corporis, et amittit delectationem Dei; et propter hoc dicit Augustinus, quod omnis
            inordinatus animus sibi ipsi est poena.</p>
        </div>
        <div xml:id="ta-l1d46q1-Dd1e238" type="articulus">
          <head xml:id="ta-l1d46q1-Hd1e240">Articulus 3</head>

          <head xml:id="ta-l1d46q1-Hd1e243" type="questionTitle">Utrum malum sit de perfectione universi</head>

          <p xml:id="ta-l1d46q1-d1e246">Ad tertium sic proceditur. Videtur quod malum sit de perfectione universi. Dicit enim
            Dionysius: <quote xml:id="ta-l1d46q1-Qd1e248">erit malum ad omnis</quote>, idest universi, <quote xml:id="ta-l1d46q1-Qd1e251">perfectionem
              conferens, et toti secundum seipsum non imperfectum esse largiens</quote>.</p>
          <p xml:id="ta-l1d46q1-d1e255">Praeterea, bonum universi est bonum ordinis. Sed in universo malum est ordinatum: unde
            dicitur in littera, quod malum bene ordinatum et suo loco positum, eminentius commendat
            bona. Ergo malum est de perfectione universi.</p>
          <p xml:id="ta-l1d46q1-d1e258">Praeterea, illud sine quo multae perfectiones universo deessent, ad perfectionem
            universi confert. Sed malum est hujusmodi: si enim corruptio elementorum non esset, non
            esset forma mixti, neque anima in corpore mixto; et si non esset persecutio, non esset
            patientia martyrum; et si non esset miseria, non esset misericordia. Ergo et cetera.</p>
          <p xml:id="ta-l1d46q1-d1e262">Praeterea, omnis ratio bonitatis confert ad universi perfectionem. Sed si malum non
            esset, aliqua ratio bonitatis universo deesset, scilicet bonitas comparationis, qua
            bonum commendatur per comparationem ad malum. Ergo malum est de perfectione
            universi.</p>
          <p xml:id="ta-l1d46q1-d1e265">Sed contra, quidquid est de perfectione universi, est vel existens, sicut substantia,
            vel in existentibus, sicut accidentia. Sed malum non est hujusmodi, ut Dionysius probat.
            Ergo non est de perfectione universi.</p>
          <p xml:id="ta-l1d46q1-d1e268">Praeterea, illud sine quo universum melius esset, non confert ad perfectionem universi.
            Sed si malum non esset, universum melius esset: quia malum plus tollit uni quam addat
            alteri, quia ei cujus est, tollit bonitatem absolutam, alteri autem addit bonitatem
            comparationis. Ergo et cetera.</p>
          <p xml:id="ta-l1d46q1-d1e271">Respondeo dicendum, quod malum per se ad universi perfectionem non confert: illud enim
            per se confert ad perfectionem alicujus totius quod est pars constituens ipsum, vel
            causa per se alicujus perfectionis in ipso. Sed malum non est pars universi, quia neque
            habet naturam substantiae neque accidentis, sed privationis tantum, ut Dionysius dicit;
            nec iterum per se aliquod bonum causat. Sed per accidens confert ad universi
            perfectionem, inquantum conjungitur alicui quod est de perfectione universi. Hoc autem
            potest esse vel per antecedens malum, vel consequens. Antecedens, sicut natura quae
            quandoque deficit, et quandoque non, ut liberum arbitrium hominis; et sine tali natura,
            ex cujus defectu incidit malum, non esset universum perfectum in omnibus gradibus
            bonitatis. Consequens autem est illud bonum quod occasionatur ex malo, quod est decor
            resultans in bonum ex comparatione mali, vel aliqua perfectio, ad quam materialiter
            malum se habet, sicut persecutio ad patientiam, vel aliis infinitis modis: quia causae
            per accidens infinitae sunt, secundum philosophum.</p>
          <p xml:id="ta-l1d46q1-d1e274">Ad primum ergo dicendum, quod Dionysius concludit hoc ducendo ad impossibile: et ideo
            relinquit hoc quasi pro inconvenienti, quod malum per se sit de perfectione
            universi.</p>
          <p xml:id="ta-l1d46q1-d1e277">Ad secundum dicendum, quod illud bonum ordinis, quo malum ordinatum est, non est in eo
            in quo est malum, sed in altero; sicut saevitia tyranni ordinatur per patientiam, quae
            est in martyre; vel in eodem jam altero, sicut habitualis, quae resultat ex praecedente
            peccato in eo qui per poenitentiam jam alter effectus est: quia justus ordinat peccatum
            praecedens in eodem. Unde malum non confert ad perfectionem universi, nisi per
            accidens.</p>
          <p xml:id="ta-l1d46q1-d1e281">Ad tertium dicendum, quod illas perfectiones non per se adducit malum, sed consequuntur
            illud per accidens; et ideo ratio non procedit.</p>
          <p xml:id="ta-l1d46q1-d1e284">Et similiter dicendum ad quartum. Sciendum tamen, quod etsi nullum malum esset, adhuc
            posset esse bonitas comparationis magis boni ad minus bonum: quamvis enim minus bonum
            careat aliqua perfectione quae est in magis bono, non tamen oportet quod sit malum: quia
            malum consistit in privatione ejus quod est debitum et natum haberi, sicut est
            caecitas.</p>
          <p xml:id="ta-l1d46q1-d1e287">Ad quintum dicendum, quod intentio Dionysii, est dicere, quod malum non sit aliquid
            positive, neque ut per se subsistens, neque ut in alio ens; et ex hoc potest ostendi
            quod non pertineat per se ad perfectionem universi; sed per accidens pertinere, nihil
            prohibet.</p>
          <p xml:id="ta-l1d46q1-d1e290">Ad sextum dicendum, quod de omnibus malis universaliter verum est quod si non
            permitterentur esse, universum imperfectius esset; quia non essent naturae illae ex
            quorum conditione est ut deficere possint; quibus subtractis universum imperfectius
            esset, non impletis omnibus gradibus bonitatis. Sed aliqua mala sunt quae si non essent,
            universum esset imperfectius; illa scilicet ad quae consequitur major perfectio quam
            illud quod privatur; sicut est corruptio elementorum, ad quam sequitur mixtio, et formae
            mixtorum nobiliores formis elementorum. Quaedam vero mala sunt quae si non essent,
            universum perfectius esset; illa scilicet quibus majores perfectiones privantur quam in
            alio acquirantur, sicut praecipue est in malis culpae, quae ab uno privant gratiam et
            gloriam, et alteri conferunt bonum comparationis, vel aliquam rationem perfectionis, qua
            etiam non habita, posset perfectio ultima haberi; sicut sine patientiae actu in
            persecutionibus illatis potest aliquis ad vitam aeternam pervenire. Unde si nullus homo
            peccasset, universum genus humanum melius foret; quia etiam etsi directe salus unius
            occasionetur ex culpa alterius, tamen sine illa culpa salutem consequi posset; nec tamen
            haec mala neque illa per se ad perfectionem faciunt universi: quia perfectionum non sunt
            causae, sed occasiones.</p>
        </div>
        <div xml:id="ta-l1d46q1-Dd1e295" type="articulus">
          <head xml:id="ta-l1d46q1-Hd1e297">Articulus 4</head>

          <head xml:id="ta-l1d46q1-Hd1e300" type="questionTitle">Utrum Deus velit mala fieri</head>

          <p xml:id="ta-l1d46q1-d1e303">Ad quartum sic proceditur. Videtur quod Deus velit mala fieri. Quia, secundum Senecam,
            sapientis non est turbari, sed magis gaudere in infortuniis, in quibus bonum virtutis
            suae praecipue apparet; quod etiam philosophus, de felice innuit. Sed Deus est
            sapientissimus et felicissimus. Cum ergo decor justitiae et sapientiae suae appareat in
            malis quae fiunt, videtur quod Deus velit mala fieri.</p>
          <p xml:id="ta-l1d46q1-d1e306">Praeterea, mala fieri et non fieri sunt opposita secundum affirmationem et negationem.
            Sed inter talia opposita non cadit medium. Cum igitur haec sit falsa, Deus vult mala non
            fieri, ut communiter conceditur, videtur quod haec sit vera, Deus vult mala fieri.</p>
          <p xml:id="ta-l1d46q1-d1e309">Praeterea, nullius sapientis voluntas est impossibilium. Sed impossibile est quin
            remoto hoc quod est mala non fieri, sequatur mala fieri. Cum igitur a voluntate Dei
            removeatur hoc quod est mala non fieri, quia Deus non vult mala non fieri, videtur quod
            necessario velit mala fieri.</p>
          <p xml:id="ta-l1d46q1-d1e313">Praeterea, sicut Deus est auctor gratiae, ita est et auctor naturae; et sicut culpa est
            privatio boni gratiae, ita et poena est privatio boni naturae, secundum Augustinum. Cum
            igitur Deus velit poenas Inferni, videtur quod eadem ratione velit mala culpae
            fieri.</p>
          <p xml:id="ta-l1d46q1-d1e316">Sed contra, voluntas non nisi finis est, et eorum quae ordinantur in finem. Sed mala
            non fiunt nisi per deordinationem a fine. Ergo Deus non vult mala fieri.</p>
          <p xml:id="ta-l1d46q1-d1e319">Praeterea, quicumque conformat voluntatem suam voluntati Dei, non peccat. Sed quilibet
            peccator eo ipso peccat quod vult a se mala fieri. Ergo in hoc voluntatem suam divinae
            non conformat: ergo Deus non vult mala fieri.</p>
          <p xml:id="ta-l1d46q1-d1e322">Respondeo dicendum, quod cum voluntas Dei sit causa bonorum omnium, et omnium suorum
            volitorum; hoc modo se habet aliquid ad hoc quod sit volitum a Deo, sicut se habet ad
            hoc quod sit bonum. Unde cum malum fieri secundum se non sit bonum, ut dictum est, art.
            antec., non erit per se volitum a Deo. Sed utrumque bonum sibi conjunctum est bonum et a
            Deo volitum, scilicet et antecedens, quod est conditio naturae potentis deficere, quam
            Deus in tali conditione instituit et conservat; unde dicitur, quod non vult mala fieri,
            sed vult permittere mala fieri. Vult etiam bonum consequens, ex quo malum ordinatur: ex
            quo sequitur quod velit mala facta ordinare, non autem quod velit ea fieri.</p>
          <p xml:id="ta-l1d46q1-d1e325">Ad primum ergo dicendum, quod decor divinae sapientiae apparet in permissione malorum,
            et ordinatione, quorum utrumque vult Deus, sed non malum fieri, quod secundum se dicit
            recessum a decore speciei exemplaris primi.</p>
          <p xml:id="ta-l1d46q1-d1e328">Ad secundum dicendum, quod quamvis fieri et non fieri mala, sint opposita per
            affirmationem et per negationem; non tamen haec duo, velle fieri et velle non fieri,
            contradictorie opponuntur: quia utrumque est affirmativum, actu voluntatis in utroque
            affirmato. Unde neutra concedenda est, neque ipsum velle mala fieri, neque velle non
            fieri; sed non velle fieri, quod est negativum; non autem velle fieri; quia hic remanet
            actus voluntatis affirmatus; et negatio fertur ad volitum, sicut et in toto condeclinio
            ejus. Unde idem est nolle fieri, et velle non fieri.</p>
          <p xml:id="ta-l1d46q1-d1e332">Ad tertium dicendum, quod mala culpae non fieri vult Deus voluntate antecedente, non
            autem voluntate consequente, nisi de illis quos scit mala non velle facere: quia
            voluntas consequens recipit conditionem creaturae. Nec tamen sequitur quod voluntate
            consequente velit mala fieri, sed vult permittere mala fieri. Nec tamen impossibile
            vult: quia non vult ut simul mala fiant et non fiant, vel quod neutrum eorum sit unum,
            sicut objectio procedebat. Fieri enim mala, et mala non fieri, sunt contradictorie
            opposita; et ideo inter ea non potest esse medium; sed velle mala fieri, et velle non
            fieri, non sunt contradictoria; et ideo non est necesse alterum esse verum.</p>
          <p xml:id="ta-l1d46q1-d1e335">Ad quartum dicendum, quod sicut malum oppositum gratiae non est volitum a Deo; ita nec
            malum oppositum naturae; sed tamen ordinem unius ad alterum vult. Hic autem ordo
            importatur in ratione poenae: et ideo poenam vult inferri, sed culpam non vult fieri:
            quia in culpa significatur malum, secundum quod exit a causa deficiente, et non secundum
            quod ordinatur a Deo ordinante.</p>
        </div>
        <div xml:id="ta-l1d46q1-Dd1e339">
          <head xml:id="ta-l1d46q1-Hd1e341">Expositio textus</head>
          <p xml:id="ta-l1d46q1-d1e344"><quote xml:id="ta-l1d46q1-Qd1e345">Non quia nullus hominum est qui non illuminetur, sed quia nisi ab illo nullus
              illuminatur</quote>. Hoc intelligitur de lumine gratiae. Si autem de lumine naturalis
            intellectus intelligatur, sic absolute omnem hominem illuminat: quia, secundum
            Ambrosium, omne verum a quocumque dicatur, a spiritu sancto est. <quote xml:id="ta-l1d46q1-Qd1e348">Est enim aliquid
              quod in se bonum est</quote>. Ratio hujus distinctionis est haec, quia, secundum
            Dionysium, bonum constat ex una causa perfecta; sed malum omnifariam contingit ex
            particularibus defectibus. Ad hoc ergo quod aliquis actus sit absolute bonus, oportet
            quod congregetur bonitas objecti, a qua actus est bonus in se, ut dare eleemosynam, vel
            aliquid hujusmodi, et bonum ex parte agentis, ut scilicet bene faciat; et hoc includit
            tria, secundum philosophum, in 2 Ethic.: scilicet voluntatem vel electionem, et debitum
            finem, et firmitatem in opere, ad minus in proposito: et hoc sufficit ad hoc quod actus
            absolute bonus dicatur. Sed in actibus qui ad alium ordinantur, oportet tertium adesse
            ad perfectionem bonitatis, ut in eo ad quem fit, effectum bonitatis consequatur. Et ex
            hoc sumitur quadruplex divisio boni, quae hic ponitur. Quod quoddam est quod habet haec
            tria, scilicet quod est bonum in se; et facienti, et cui fit; et hoc est secundum se et
            simpliciter et perfectum bonum. Aliquid autem est quod habet duo ex his, scilicet quod
            est in se bonum et facienti, sed non ei cui fit; et hoc est simpliciter bonum, sed non
            perfectum. Et aliquid habet alia duo, scilicet quod est bonum in se et cui fit, sed non
            facienti; et hoc non simpliciter bonum est, sed est per se bonum. Aliud autem est quod
            habet unum tantum ex his, scilicet quod nec est bonum in se nec facienti, sed cui fit;
            et hoc per accidens est. Quod autem sit bonum facienti et non in se, hoc non potest
            esse. Nihil autem est quod nec in se nec facienti nec alicui alteri prosit, cum omnia
            ordinata sint ad bonum. <quote xml:id="ta-l1d46q1-Qd1e351">Aperte astruit a minori</quote>, idest a minori re, et
            non ab eo quod minus videtur: et ideo locus negativus est, et non affirmativus. Vel
            sumendum quod minus videtur hoc ipsum negatum, quod est sapientem hominem non esse
            auctorem deteriorationis, a quo minus videtur hoc negari quam a Deo. <quote xml:id="ta-l1d46q1-Qd1e354">Nullo
              sapiente homine auctore fit homo deterior</quote>. Videtur hoc esse falsum: quia
            sapientia est in cognitione. Contingit autem contraria eorum agere quae cognoscuntur. Et
            dicendum quod sapiens hic sumitur pro virtuoso; et modus iste accipiendi derivatur vel a
            sapore virtutis, ut quidam dicunt, vel verius ab opinione Socratis, qui secundum
            philosophum in 5 Ethic., virtutes scientias esse ponebat, et nullum peccare nisi
            ignorantem; quamvis aliqualiter hoc verum sit de ignorantia electionis, quae est in
            particulari in actu considerato. Vel potest dici, quod accipitur sapiens pro prudente,
            sicut etiam in definitione virtutis, quae ponitur in 2 Ethic., ubi dicitur: <quote xml:id="ta-l1d46q1-Qd1e357">prout
              sapiens determinabit</quote>. Prudens autem, secundum philosophum, non peccat, sicut
            nec fortis, nec temperatus. <quote xml:id="ta-l1d46q1-Qd1e360">Deinde idem Augustinus quaerens, quae sit causa ut
              homo sit deterior, in Deo eam non esse asserit</quote>. Haec ratio differt a
            praecedenti: quia haec procedit ex ratione bonitatis, sed praecedens ex auctoritate
            divina, quia non est auctor malorum. <quote xml:id="ta-l1d46q1-Qd1e364">Non est causa tendendi ad non esse</quote>.
            Contra, Deut. 32, 39: <quote xml:id="ta-l1d46q1-Qd1e367">ego occidam, et ego vivere faciam</quote>. Et dicendum,
            quod non esse nunquam est per se intentum ab aliquo agente; sed esse aliquod ad quod
            consequitur non esse quoddam, sicut ad esse ignem sequitur non esse aerem. Ita et Deus
            vult esse ordinem justitiae et naturae in rebus, ad quem sequitur corruptio et punitio
            quorumdam. <quote xml:id="ta-l1d46q1-Qd1e370">Tendit vero ad non esse qui operatur malum</quote>. Contra, malum
            nihil existentium corrumpit, secundum Dionysium: et ita non videtur quod peccans ad non
            esse tendat. Ad quod dicendum, quod malum privatio est, et omnis privatio est non esse
            quoddam, quamvis privationi semper substernatur aliquod esse. Unde qui peccat, tendit in
            non esse gratiae qua privatur, non autem in non esse naturae.</p>
        </div>
      </div>
    </body>
  </text>
</TEI>