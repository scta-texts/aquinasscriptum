<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 36, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 36, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="506b"/>
      </div>
    </front>
    <body>
      <div xml:id="ta-l4d36q1">
        <head xml:id="ta-l4d36q1-Hd1e97">Quaestio 1</head>
        <div xml:id="ta-l4d36q1-Dd1e100">
          <head xml:id="ta-l4d36q1-Hd1e102">Prooemium</head>
          <p xml:id="ta-l4d36q1-d1e105">Postquam determinavit Magister de impotentia coeundi, per quam impeditur actus
            matrimonii, ne de facto omnino fieri possit; hic determinat de impedimento conditionis
            servilis, per quam impeditur actus matrimonii ne libere fiat; et dividitur in partes
            duas: in prima determinat de conditione servili; in secunda epilogat, continuans
            praecedentia ad sequentia, ibi: <quote xml:id="ta-l4d36q1-Qd1e107">duo illa executi sumus</quote> et cetera. Prima
            in duas: in prima determinat de impedimento conditionis servilis; in secunda de
            impedimento ex defectu aetatis, quia talis non differt a servo, quamdiu sub tutoribus
            est, Gal. 4, ibi: <quote xml:id="ta-l4d36q1-Qd1e110">hic etiam sciendum, quod pueri ante quatuordecim annos, et
              puellae ante duodecim annos secundum leges matrimonium inire nequeunt</quote>. Prima
            in duas: in prima determinat de servitute quae praecedit matrimonium; in secunda de
            servitute quae matrimonio superinducitur, ibi: <quote xml:id="ta-l4d36q1-Qd1e113">illud etiam notandum est</quote>
            et cetera. Prima in duas: in prima determinat de servitute matrimonium praecedente quae
            est ex altera tantum parte contrahentium; in secunda de illa quae est ex utraque parte,
            ibi: <quote xml:id="ta-l4d36q1-Qd1e116">quaeritur etiam, si servus unius ancillam alterius acceperit, an sit inter
              eos conjugium</quote>. Hic quaeruntur quinque: 1 utrum conditio servitutis matrimonium
            impediat; 2 utrum possit servus sine consensu domini matrimonium contrahere; 3 de
            servitute quae supervenit matrimonio; 4 utrum proles sequatur matrem; 5 de defectu
            aetatis, utrum impediat matrimonium.</p>

        </div>
        <div xml:id="ta-l4d36q1-Dd1e121" type="articulus">
          <head xml:id="ta-l4d36q1-Hd1e123">Articulus 1</head>

          <head xml:id="ta-l4d36q1-Hd1e126" type="question-title">Utrum conditio servitutis impediat matrimonium</head>

          <p xml:id="ta-l4d36q1-d1e129">Ad primum sic proceditur. Videtur quod conditio servitutis non impediat matrimonium.
            Nihil enim impedit matrimonium nisi quod habet aliquam contrarietatem ad ipsum. Sed
            servitus non habet aliquam contrarietatem ad matrimonium; alias inter servos non possent
            esse conjugia. Ergo servitus non impedit matrimonium.</p>
          <p xml:id="ta-l4d36q1-d1e132">Praeterea, illud quod est contra naturam, non potest impedire illud quod est secundum
            naturam. Sed servitus est contra naturam; quia, sicut dicit Gregorius, contra naturam
            est hominem homini velle dominari; quod etiam patet ex hoc quod homini dictum est, Gen.
            1, 26: <quote xml:id="ta-l4d36q1-Qd1e134">ut praesit piscibus maris</quote> etc., non autem ut praesit homini. Ergo
            non potest impedire matrimonium, quod est naturale.</p>
          <p xml:id="ta-l4d36q1-d1e138">Praeterea, si impeditur matrimonium, aut hoc est de jure naturali, aut de jure
            positivo. Non de jure naturali, quia secundum jus naturale omnes homines sunt aequales,
            ut Gregorius, ubi Sup.; et in principio Digestorum dicitur, quod servitus non est de
            jure naturali; positivum etiam jus descendit a naturali, ut Tullius dicit. Ergo secundum
            nullum jus servitus matrimonium impedire potest.</p>
          <p xml:id="ta-l4d36q1-d1e142">Praeterea, illud quod impedit matrimonium, aequaliter impedit sive sciatur sive
            ignoretur, ut patet de consanguinitate. Sed servitus unius cognita ab altero non impedit
            matrimonium. Ergo servitus, quantum in se est, non habet quod impediat matrimonium; et
            ita non deberet poni per se matrimonii impedimentum ab aliis distinctum.</p>
          <p xml:id="ta-l4d36q1-d1e145">Praeterea, sicut convenit esse errorem circa servitutem, ut putetur liber qui est
            servus; ita potest esse error de libertate, ut putetur servus qui est liber. Sed
            libertas non ponitur matrimonii impedimentum. Ergo nec servitus deberet poni.</p>
          <p xml:id="ta-l4d36q1-d1e148">Praeterea, magis facit gravem societatem matrimonii et plus impedit bonum prolis morbus
            leprae quam servitus. Sed lepra non ponitur impedimentum matrimonii. Ergo nec servitus
            debet poni.</p>
          <p xml:id="ta-l4d36q1-d1e151">Sed contra est quod decretalis, dicit de conjugio servorum, quod error conditionis
            impedit contrahendum matrimonium, et dirimit contractum.</p>
          <p xml:id="ta-l4d36q1-d1e154">Praeterea, matrimonium est de bonis per se expetendis, inquantum habet honestatem. Sed
            servitus est de per se fugiendis. Ergo matrimonium et servitus sunt contraria; et sic
            servitus matrimonium impedit.</p>
          <p xml:id="ta-l4d36q1-d1e157">Respondeo dicendum, quod in matrimonii contractu obligatur unus conjugum alteri ad
            debitum reddendum; et ideo si ille qui se obligat, est impotens ad solvendum, ignorantia
            hujus impotentiae in eo cui fit obligatio, tollit contractum. Sicut autem per
            impotentiam coeundi efficitur aliquis impotens ad solvendum debitum, ut omnino non
            possit solvere; ita per servitutem, ut libere reddere debitum non possit; et ideo sicut
            impotentia coeundi ignorata impedit matrimonium, non autem si sciatur; ita conditio
            servitutis ignorata matrimonium impedit, non autem servitus scita.</p>
          <p xml:id="ta-l4d36q1-d1e161">Ad primum ergo dicendum, quod servitus contrariatur matrimonio quantum ad actum, ad
            quem quis per matrimonium alteri obligatur, quem non potest libere exequi; et quantum ad
            bonum prolis, quae pejoris conditionis efficitur ex servitute parentis. Sed quia
            quilibet potest in eo quod sibi debetur, sponte detrimentum aliquod subire; ideo si
            alter conjugum scit alterius servitutem, nihilominus matrimonium tenet. Similiter etiam
            quia in matrimonio est aequalis obligatio ex utraque parte ad debitum reddendum, non
            potest aliquis requirere majorem obligationem ex parte alterius quam ipse possit facere;
            et propter hoc servus etiamsi contrahit cum ancilla quam credit liberam, non propter hoc
            impedit matrimonium. Et sic patet quod servitus non impedit matrimonium nisi quando
            ignorata est ab alio conjuge, etsi ille sit liberae conditionis; et ideo nihil prohibet
            inter servos esse conjugia, vel etiam inter liberum et ancillam.</p>
          <p xml:id="ta-l4d36q1-d1e164">Ad secundum dicendum, quod nihil prohibet esse aliquid contra naturam quantum ad primam
            intentionem ipsius, quod non est contra naturam quantum ad secundam ejus intentionem;
            sicut omnis corruptio et defectus et senium est contra naturam, ut dicitur in 2 caeli et
            mundi, quia natura intendit esse et perfectionem; non tamen est contra secundam
            intentionem naturae, quia ex quo natura non potest conservare esse in uno, conservat in
            altero, quod generatur corruptione alterius; et quando natura non potest perducere ad
            majorem perfectionem, inducit ad minorem; sicut quando non potest facere masculum, facit
            feminam, quae est mas occasionatus, ut dicitur in 16 de animalibus. Similiter etiam
            dico, quod servitus est contra primam intentionem naturae, sed non contra secundam; quia
            naturalis ratio ad hoc inclinat, et hoc appetit natura ut quilibet sit bonus; sed ex quo
            aliquis peccat, natura etiam inclinat ut ex peccato poenam reportet; et sic servitus in
            poenam peccati introducta est. Nec est inconveniens aliquid naturale per hoc quod est
            contra naturam hoc modo impediri; sic enim matrimonium impeditur per impotentiam
            coeundi, quae est contra naturam modo praedicto.</p>
          <p xml:id="ta-l4d36q1-d1e167">Ad tertium dicendum, quod jus naturale dictat quod poena sit pro culpa infligenda, et
            quod nullus sine culpa puniri debeat; sed determinare poenam secundum conditionem
            personae et culpae, est juris positivi; et ideo servitus, quae est quaedam poena
            determinata, est de jure positivo, et a naturali proficiscitur, sicut determinatum ab
            indeterminato; et eodem jure positivo determinante est factum quod servitus ignorata
            matrimonium impediat, ne aliquis sine culpa puniatur: est enim quaedam poena uxoris quod
            habeat virum servum, et e converso.</p>
          <p xml:id="ta-l4d36q1-d1e170">Ad quartum dicendum, quod aliqua impedimenta sunt quae faciunt matrimonium illicitum.
            Et quia voluntas nostra non facit aliquid esse illicitum vel licitum, sed lex cui
            voluntas subdi debet; ideo ignorantia talis impedimenti quae voluntarium tollit, vel
            scientia, nihil facit ad hoc quod matrimonium teneat: et tale impedimentum est
            affinitas, vel votum, et cetera hujusmodi. Quaedam autem impedimenta sunt quae faciunt
            matrimonium inefficax ad solutionem debiti; et quia in voluntate nostra consistit
            debitum nobis relaxare, ideo talia impedimenta, si sint cognita, matrimonium non
            tollunt, sed solum quando ignorantia voluntarium excludit; et tale impedimentum est
            servitus, et impotentia coeundi. Et quia etiam de se habent aliquam rationem
            impedimenti, ideo ponuntur specialia impedimenta praeter errorem. Non autem personae
            variatio ponitur speciale impedimentum praeter errorem: quia persona altera
            subintroducta non habet rationem impedimenti, nisi ex intentione contrahentis.</p>
          <p xml:id="ta-l4d36q1-d1e173">Ad quintum dicendum, quod libertas non impedit matrimonii actum; unde libertas ignorata
            non impedit matrimonium.</p>
          <p xml:id="ta-l4d36q1-d1e176">Ad sextum dicendum, quod lepra non impedit matrimonium quantum ad primum actum suum, eo
            quod leprosi debitum reddere possunt libere, quamvis aliqua gravamina matrimonio
            inferant quantum ad secundos effectus; et ideo non impedit matrimonium sicut
            servitus.</p>

        </div>
        <div xml:id="ta-l4d36q1-Dd1e180" type="articulus">
          <head xml:id="ta-l4d36q1-Hd1e182">Articulus 2</head>

          <head xml:id="ta-l4d36q1-Hd1e185" type="question-title">Utrum servus matrimonium contrahere possit sine consensu
            domini</head>

          <p xml:id="ta-l4d36q1-d1e188">Ad secundum sic proceditur. Videtur quod servus matrimonium contrahere non possit sine
            consensu domini. Nullus enim potest dare alicui quod est alterius, sine consensu ipsius.
            Sed servus est res domini. Ergo non potest contrahendo matrimonium dare potestatem
            corporis sui uxori sine consensu domini.</p>
          <p xml:id="ta-l4d36q1-d1e191">Praeterea, servus tenetur domino suo obedire. Sed dominus potest ei praecipere quod in
            matrimonium non consentiat. Ergo sine consensu ejus matrimonium non potest
            contrahere.</p>
          <p xml:id="ta-l4d36q1-d1e194">Praeterea, post contractum matrimonium servus tenetur reddere debitum uxori praecepto
            juris divini. Sed eo tempore quo uxor debitum petit, potest dominus aliquod servitium
            servo imponere, quod facere non poterit, si carnali copulae vacare velit. Ergo si sine
            consensu domini posset servus contrahere matrimonium, privaretur dominus servitio sibi
            debito sine culpa; quod esse non debet.</p>
          <p xml:id="ta-l4d36q1-d1e198">Praeterea, dominus potest vendere servum in extraneas regiones, quo uxor sua non
            poterit eum sequi vel propter infirmitatem corporis, vel propter periculum fidei
            imminens; puta si vendatur infidelibus, vel etiam domino uxoris non permittente, si sit
            ancilla; et sic matrimonium dissolvetur; quod est inconveniens. Ergo non potest servus
            sine consensu domini matrimonium contrahere.</p>
          <p xml:id="ta-l4d36q1-d1e201">Praeterea, favorabilior est obligatio qua homo se divinis obsequiis mancipat, quam illa
            qua homo se uxori subjicit. Sed servus sine consensu domini non potest religionem
            intrare, vel ad clericatum promoveri. Ergo multo minus potest sine ejus consensu
            matrimonio jungi.</p>
          <p xml:id="ta-l4d36q1-d1e204">Sed contra, Gal. 3, 28: <quote xml:id="ta-l4d36q1-Qd1e206" source="http://scta.info/resource/gal3_28@6-10">in Christo Jesu non est servus neque liber</quote>. Ergo
            ad matrimonium contrahendum in fide Christi Jesu eadem est libertas liberis et
            servis.</p>
          <p xml:id="ta-l4d36q1-d1e210">Praeterea, servitus est de jure positivo. Sed matrimonium de jure divino et naturali.
            Cum ergo jus positivum non praejudicet juri naturali aut divino, videtur quod servus
            absque domini consensu matrimonium contrahere possit.</p>
          <p xml:id="ta-l4d36q1-d1e213">Respondeo dicendum, quod cum jus positivum, ut dictum est, progrediatur a jure
            naturali; ideo servitus, quae est de jure positivo, non potest praejudicare his quae
            sunt de lege naturali. Sicut autem appetitus naturae est ad conservationem individui,
            ita est ad conservationem speciei per generationem. Unde sicut servus non subditur
            domino quin libere possit comedere et dormire, et alia hujusmodi facere quae ad
            necessitatem corporis pertinent, sine quibus natura conservari non potest; ita non
            subditur ei quantum ad hoc quod non possit libere matrimonium contrahere, etiam domino
            nesciente aut contradicente.</p>
          <p xml:id="ta-l4d36q1-d1e216">Ad primum ergo dicendum, quod servus est res domini quantum ad ea quae naturalibus
            superadduntur; sed quantum ad naturalia omnes sunt pares; unde in his quae ad actus
            naturales pertinent, servus potest alteri, invito domino, sui corporis potestatem per
            matrimonium praebere.</p>
          <p xml:id="ta-l4d36q1-d1e220">Ad secundum dicendum, quod servus domino suo tenetur obedire in his quae dominus potest
            licite praecipere. Sicut autem licite non potest praecipere dominus servo quod non
            comedat aut dormiat; ita etiam nec quod a matrimonio contrahendo abstineat. Interest
            enim ad legislatorem qualiter quilibet re sua utatur; et ideo si dominus praecipiat
            servo quod non contrahat matrimonium, servus non tenetur ei obedire.</p>
          <p xml:id="ta-l4d36q1-d1e223">Ad tertium dicendum, quod si servus volente domino matrimonium contraxit, tunc debet
            praetermittere servitium domini imperantis, et reddere debitum uxori: quia per hoc quod
            dominus concessit ut matrimonium servus contraheret, intelligitur ei concessisse omnia
            quae matrimonium requirit: si autem matrimonium ignorante vel contradicente domino est
            contractum, non tenetur reddere debitum, sed potius domino obedire, si utrumque simul
            esse non possit. Sed tamen in his multa particularia considerari debent, sicut etiam in
            omnibus humanis actibus; scilicet periculum castitatis imminens uxori, et impedimentum
            quod ex redditione debiti servitio imperato generat, et aliis hujusmodi: quibus omnibus
            rite pensatis judicari poterit cui magis servus obedire teneatur, domino, vel uxori.</p>
          <p xml:id="ta-l4d36q1-d1e226">Ad quartum dicendum, quod in tali casu dicitur, quod dominus cogendus est ne servum
            vendat taliter quod faciat onera matrimonii graviora, praecipue cum non desit facultas
            ubique servum suum vendendi justo pretio.</p>
          <p xml:id="ta-l4d36q1-d1e229">Ad quintum dicendum, quod per religionem et ordinis susceptionem aliquis obligatur
            divinis obsequiis quantum ad totum tempus; sed vir tenetur uxori debitum reddere non
            semper, sed congruis temporibus; et ideo non est simile. Et praeterea, ille qui intrat
            religionem, et suscipit ordinem, obligat se ad opera quae sunt naturalibus superaddita,
            in quibus dominus potestatem ejus habet; et non in naturalibus, ad quae obligat se per
            matrimonium; unde posset continentiam vovere sine consensu domini.</p>

        </div>
        <div xml:id="ta-l4d36q1-Dd1e233" type="articulus">
          <head xml:id="ta-l4d36q1-Hd1e235">Articulus 3</head>

          <head xml:id="ta-l4d36q1-Hd1e238" type="question-title">Utrum servitus matrimonio possit supervenire</head>

          <p xml:id="ta-l4d36q1-d1e241">Ad tertium sic proceditur. Videtur quod servitus matrimonio non possit supervenire, ut
            vir se alteri vendat in servum. Quia quod in fraudem et praejudicium alterius factum
            est, ratum esse non debet. Sed qui se in servum vendit, facit hoc quandoque in fraudem
            matrimonii, et ad detrimentum uxoris. Ergo non debet valere talis venditio ad servitutem
            inducendam.</p>
          <p xml:id="ta-l4d36q1-d1e244">Praeterea, duo favorabilia praejudicant uni non favorabili. Sed matrimonium et libertas
            sunt favorabilia, et repugnant servituti, quae non est favorabilis in jure. Ergo
            servitus talis debet penitus annullari.</p>
          <p xml:id="ta-l4d36q1-d1e247">Praeterea, in matrimonio vir et uxor ad paria judicantur, ut supra, dist. 31, dictum
            est. Sed uxor non potest se in ancillam dare nolente marito. Ergo nec vir nolente
            uxore.</p>
          <p xml:id="ta-l4d36q1-d1e251">Praeterea, illud quod impedit rei generationem in naturalibus, destruit etiam rem
            generatam. Sed servitus viri nesciente uxore impedit matrimonii contractum antequam
            fiat. Ergo si posset matrimonio supervenire, destrueret matrimonium; quod est
            inconveniens.</p>
          <p xml:id="ta-l4d36q1-d1e254">Sed contra, quilibet potest dare alteri quod suum est. Sed vir est sui juris, cum sit
            liber. Ergo potest jus suum dare alteri.</p>
          <p xml:id="ta-l4d36q1-d1e257">Praeterea, servus potest nolente domino uxorem ducere, ut dictum est. Ergo eadem
            ratione vir potest domino se subdere, nolente uxore.</p>
          <p xml:id="ta-l4d36q1-d1e260">Respondeo dicendum, quod vir subditur uxori solum in his quae ad actum naturae
            pertinent, in quibus sunt aequales, ad quae servitutis subjectio se non extendit; et
            ideo vir nolente uxore potest se alteri in servum dare: non tamen ex hoc matrimonium
            dissolvetur, quia nullum impedimentum matrimonio superveniens potest dissolvere ipsum,
            ut praedictum est, dist. 34, qu. 1, art. 1, ad 6.</p>
          <p xml:id="ta-l4d36q1-d1e263">Ad primum ergo dicendum, quod fraus bene potest nocere ei qui fraudem facit, sed non
            potest alteri praejudicium generare; et ideo si vir in fraudem uxoris alteri det se in
            servum, ipse damnum reportat, inaestimabile libertatis bonum amittens; sed uxori nullum
            potest ex hoc praejudicium generari, quin teneatur reddere debitum petenti, et ad omnia
            quae matrimonium requirit: non enim potest ab his retrahi domini sui praecepto.</p>
          <p xml:id="ta-l4d36q1-d1e266">Ad secundum dicendum, quod quantum ad hoc quod servitus matrimonio repugnat,
            matrimonium servituti praejudicat: quia tunc servus tenetur uxori reddere debitum, etiam
            nolente domino.</p>
          <p xml:id="ta-l4d36q1-d1e270">Ad tertium dicendum, quod quamvis in actu matrimoniali et his quae ad naturam spectant,
            ad paria vir et uxor judicentur, ad quae conditio servitutis non se extendit; tamen
            quantum ad dispensationem domus, et ad alia hujusmodi superaddita, vir est caput
            mulieris, et debet corrigere, non autem e converso; et ideo uxor non potest se dare in
            ancillam nolente viro.</p>
          <p xml:id="ta-l4d36q1-d1e273">Ad quartum dicendum, quod ratio illa procedit de rebus corruptibilibus, in quibus etiam
            multa impediunt generationem, quae non sufficiunt ad destruendum rem generatam. Sed in
            rebus perpetuis potest impedimentum praestari, ne res talis esse incipiat, non autem ut
            esse desistat, sicut patet de anima rationali; et similiter etiam est de matrimonio,
            quod est perpetuum vinculum praesenti vita manente.</p>

        </div>
        <div xml:id="ta-l4d36q1-Dd1e278" type="articulus">
          <head xml:id="ta-l4d36q1-Hd1e280">Articulus 4</head>

          <head xml:id="ta-l4d36q1-Hd1e283" type="question-title">Utrum filii debeant sequi conditionem patris</head>

          <p xml:id="ta-l4d36q1-d1e286">Ad quartum sic proceditur. Videtur quod filii debeant sequi conditionem patris. Quia
            denominatio fit a digniori. Sed pater in generatione est dignior quam mater. Ergo et
            cetera.</p>
          <p xml:id="ta-l4d36q1-d1e289">Praeterea, esse rei magis dependet a forma quam a materia. Sed in generatione pater dat
            formam, mater materiam, ut dicitur in 16 de Animalib. Ergo magis debet sequi proles
            patrem quam matrem.</p>
          <p xml:id="ta-l4d36q1-d1e292">Praeterea, illud praecipue debet aliquid sequi cui magis similatur. Sed filius plus
            similatur patri quam matri, sicut et filia plus matri. Ergo ad minus filius deberet
            sequi patrem, et filia matrem.</p>
          <p xml:id="ta-l4d36q1-d1e296">Praeterea, in sacra Scriptura non computatur genealogia per mulieres, sed per viros.
            Ergo proles magis sequitur patrem quam matrem.</p>
          <p xml:id="ta-l4d36q1-d1e299">Sed contra, si quis seminat in terra aliena, fructus sunt ejus cujus est terra. Sed
            venter mulieris respectu seminis viri est sicut terra respectu sementis. Ergo et
            cetera.</p>
          <p xml:id="ta-l4d36q1-d1e302">Praeterea, in aliis animalibus hoc videmus, quae ex diversis speciebus nascuntur, quod
            partus magis sequitur matrem quam patrem; unde muli qui nascuntur ex equa et asino,
            magis similantur equis quam illi qui nascuntur ex asina et equo. Ergo similiter debet
            esse in hominibus.</p>
          <p xml:id="ta-l4d36q1-d1e305">Respondeo dicendum, quod secundum leges civiles partus sequitur ventrem; et hoc
            rationabiliter; quia proles habet a patre complementum formale, sed a matre substantiam
            corporis. Servitus autem corporalis conditio est, cum servus sit quasi instrumentum
            domini in operando; et ideo proles in libertate et servitute sequitur matrem; sed in his
            quae pertinent ad dignitatem, quae est forma rei, sequitur patrem, sicut in honoribus et
            municipiis et hereditate et aliis: et huic etiam concordant canones et lex Moysi, ut
            patet Exod. 21. In quibusdam tamen terris quae jure civili non reguntur, partus sequitur
            deteriorem conditionem; ut si pater sit servus, quamvis mater sit libera, erunt filii
            servi; non tamen si post peractum matrimonium pater se in servum dedit nolente uxore, et
            similiter si sit e converso. Si autem uterque sit servilis conditionis, et pertineant ad
            diversos dominos; tunc dividunt filios, si plures sunt; vel si unus tantum, unus alteri
            recompensabit de pretio, et accipiet prolem natam in sui servitium. Tamen non est
            credibile, quod talis consuetudo possit esse ita rationabilis sicut illud quod multorum
            sapientum diuturno studio determinatum est. Hoc etiam in naturalibus invenitur quod
            receptum est in recipiente per modum recipientis, et non per modum dantis; et ideo
            rationabile est quod semen receptum in muliere ad conditionem ipsius trahatur.</p>
          <p xml:id="ta-l4d36q1-d1e308">Ad primum ergo dicendum, quod quamvis pater sit dignius principium, tamen mater dat
            substantiam corporalem, ex parte cujus attenditur conditio servitutis.</p>
          <p xml:id="ta-l4d36q1-d1e311">Ad secundum dicendum, quod in his quae ad rationem speciei pertinent, magis similatur
            filius patri quam matri; sed in materialibus conditionibus magis debet similari matri
            quam patri; quia res habet a forma esse specificum, sed conditiones materiales a
            materia.</p>
          <p xml:id="ta-l4d36q1-d1e315">Ad tertium dicendum, quod filius assimilatur patri ratione formae quam habet in sui
            complemento, sicut et pater; et ideo ratio non est ad propositum.</p>
          <p xml:id="ta-l4d36q1-d1e318">Ad quartum dicendum, quod quia honor filii magis est ex patre quam ex matre; ideo in
            genealogiis in Scripturis, et secundum communem consuetudinem magis nominantur filii a
            patre quam a matre; tamen in his quae ad servitutem spectant, magis matrem
            sequuntur.</p>

        </div>
        <div xml:id="ta-l4d36q1-Dd1e322" type="articulus">
          <head xml:id="ta-l4d36q1-Hd1e324">Articulus 5</head>

          <head xml:id="ta-l4d36q1-Hd1e327" type="question-title">Utrum defectus aetatis impediat matrimonium</head>

          <p xml:id="ta-l4d36q1-d1e330">Ad quintum sic proceditur. Videtur quod defectus aetatis non impediat matrimonium.
            Secundum enim leges pueri accipiunt tutorem usque ad vigintiquinque annos. Ergo videtur
            quod usque ad tempus istud non sit confirmata ratio ad consensum; et ita videtur quod
            illud debeat esse tempus statutum ad matrimonia ineunda. Sed ante tempus illud
            matrimonium potest contrahi. Ergo defectus statutae aetatis non impedit matrimonium.</p>
          <p xml:id="ta-l4d36q1-d1e333">Praeterea, sicut vinculum religionis est perpetuum, ita vinculum matrimonii. Sed ante
            decimumoctavum annum non possunt facere professionem, secundum novam institutionem. Ergo
            nec matrimonium contrahere si defectus aetatis matrimonium impediret.</p>
          <p xml:id="ta-l4d36q1-d1e336">Praeterea, sicut consensus ad matrimonium requiritur ex parte viri, ita ex parte
            mulieris. Sed mulier ante quartum decimum annum potest contrahere matrimonium. Ergo et
            vir.</p>
          <p xml:id="ta-l4d36q1-d1e340">Praeterea, impotentia coeundi nisi sit perpetua et ignorata, non impedit matrimonium.
            Sed defectus aetatis non est perpetuus nec ignoratus. Ergo non impedit matrimonium.</p>
          <p xml:id="ta-l4d36q1-d1e343">Praeterea, non continetur in aliquo praedictorum impedimentorum; et ita non videtur
            matrimonii esse impedimentum.</p>
          <p xml:id="ta-l4d36q1-d1e346">Sed contra est quod decretalis dicit, quod puer qui non potest reddere debitum, non est
            aptus matrimonio. Sed ante decimum quartum annum ut in pluribus non potest reddere
            debitum, ut patet in 9 de animalibus. Ergo et cetera.</p>
          <p xml:id="ta-l4d36q1-d1e349">Praeterea, omnium natura constantium positus est terminus magnitudinis et augmenti: et
            ita videtur, cum matrimonium sit naturale, quod debeat habere determinatum tempus, per
            cujus defectum impeditur.</p>
          <p xml:id="ta-l4d36q1-d1e352">Respondeo dicendum, quod matrimonium, cum fiat per modum contractus cujusdam,
            ordinationi legis positivae subjacet, sicut et alii contractus; unde secundum jure
            determinatum est quod ante illud tempus discretionis quo uterque possit de matrimonio
            sufficienter deliberare, et debitum sibi invicem reddere, matrimonia non contrahantur;
            et si non ita facta fuerint, dirimuntur. Hoc autem tempus ut in pluribus est in masculis
            in quartodecimo anno, in femina autem in duodecimo anno, cujus ratio supra, dist. 27,
            quaest. 2, art. 3, in corp., dicta est. Quia tamen praecepta juris positivi sequuntur id
            quod est in pluribus; si aliquis ad perfectionem debitam ante tempus praedictum
            perveniat, ita quod vigor naturae et rationis, defectum aetatis suppleat, matrimonium
            non dissolvitur; et ideo, si contrahentes ante annos pubertatis carnaliter ante tempus
            praedictum fuerint copulati, nihilominus matrimonium stat indissolubile.</p>
          <p xml:id="ta-l4d36q1-d1e355">Ad primum ergo dicendum, quod in illis ad quae natura inclinat, non exigitur tantus
            vigor rationis ad deliberandum, sicut in aliis; et ideo ante potest in matrimonium
            sufficienter deliberans consentire quam possit in contractibus aliis res suas sine
            tutore pertractare.</p>
          <p xml:id="ta-l4d36q1-d1e359">Et similiter etiam dicendum est ad secundum: quia votum religionis est eorum quae sunt
            supra inclinationem naturae, quae majorem difficultatem habent quam matrimonium.</p>
          <p xml:id="ta-l4d36q1-d1e362">Ad tertium dicendum, quod mulier citius ad tempus pubertatis pervenit quam vir, ut
            dicitur in 9 de animalibus, et supra, dist. 27, quaest. 2, art. 2, ad 3, dictum est; et
            ideo non est simile de utroque.</p>
          <p xml:id="ta-l4d36q1-d1e365">Ad quartum dicendum, quod ex parte ista non solum est impedimentum propter impotentiam
            coeundi, sed propter defectum rationis, quae adhuc non sufficit ad consensum illum rite
            faciendum qui perpetuo durare debet.</p>
          <p xml:id="ta-l4d36q1-d1e368">Ad quintum dicendum, quod sicut impedimentum quod est ex furia, reducitur ad
            impedimentum erroris; ita et impedimentum quod est ex defectu aetatis: quia homo non
            habet usum plenum liberi arbitrii.</p>
        </div>
        <div xml:id="ta-l4d36q1-Dd1e372">
          <head xml:id="ta-l4d36q1-Hd1e374">Expositio textus</head>
          <p xml:id="ta-l4d36q1-d1e377"><quote xml:id="ta-l4d36q1-Qd1e378">Quod si ipsa fuerit in servitute detenta; si eam a servitute redimere potest,
              faciat; si non potest, si voluerit, aliam accipiat</quote>. Sciendum, quod si antequam
            sit detecta servitus uxoris, de qua dubitatur, petat debitum; si levi suspicione
            moveatur vir, debet reddere debitum: nec ex hoc ei aliquod praejudicium generatur. Si
            autem ex causa probabili dubitet, vel vehementer praesumat, aut certe cognoscat; non
            debet ei debitum reddere, Ecclesia praecipiente: quia vel sibi praejudicium faceret, si
            eam uxorio affectu cognosceret; aut alias fornicaretur.</p>
        </div>
      </div>
    </body>
  </text>
</TEI>