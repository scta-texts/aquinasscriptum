<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum II, Distinctio 4, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum II, Distinctio 4, Quaestio 1</title>
          <date when="2016-03-16">March 16, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-16">March 16, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d4q1">
        <head xml:id="ta-l2d4q1-Hd1e89">Librum II, Distinctio 4, Quaestio 1</head>
        <div xml:id="ta-l2d4q1-Dd1e92">
          <head xml:id="ta-l2d4q1-Hd1e94">Prooemium</head>
          <p xml:id="ta-l2d4q1-d1e97">Ostenso quales fuerunt Angeli in principio suae creationis quantum ad naturam, et
            quantum ad culpam et innocentiam, hic inquirit quales fuerunt quantum ad gloriam et
            miseriam; et dividitur in partes tres: in prima movet quaestionem; in secunda determinat
            eam, ibi: <quote xml:id="ta-l2d4q1-Qd1e99">ad quod dici potest, quod nec in beatitudine nec in miseria creati
              sunt</quote>; in tertia epilogat ea quae dixerat, ibi: <quote xml:id="ta-l2d4q1-Qd1e102">quales fuerunt Angeli in
              creatione ostensum est</quote>. Secunda pars dividitur in duas, secundum duas
            quaestiones propositas, quarum prima quaerebat de beatitudine; secunda de perfectione
            beatitudini annexa quam determinat ibi: <quote xml:id="ta-l2d4q1-Qd1e105">ad hoc autem quod quaerebant utrum
              perfecti vel imperfecti fuerint creati, dici potest, quod quodam modo perfecti fuerunt
              et quodam alio modo imperfecti</quote>. Circa primum tria facit: primo determinat
            quaestionem quantum ad malos; secundo quantum ad bonos, ibi: <quote xml:id="ta-l2d4q1-Qd1e108">boni vero qui
              perstiterunt, forte suae beatitudinis praescii fuerunt</quote>; tertio solutionis
            virtutem post inquisitionem colligit, ibi: <quote xml:id="ta-l2d4q1-Qd1e111">ex praedictis consequitur quod Angeli
              qui corruerunt, numquam beati fuerunt</quote>. Circa secundum duo facit: primo ponit
            quamdam viam per quam videtur Angelos bonos, beatos creatos; secundo excludit eam, ibi:
              <quote xml:id="ta-l2d4q1-Qd1e115">sed haec magis opinando et quaerendo dicit Augustinus quam asserendo</quote>.
            Hic tria quaeruntur: 1 utrum Angeli in principio suae creationis beati fuerunt vel
            miseri, 2 si non, utrum beatitudinem suam vel miseriam praesciverunt; 3 utrum perfecti
            in gratia creati sunt.</p>
        </div>
        <div xml:id="ta-l2d4q1-Dd1e120" type="articulus">
          <head xml:id="ta-l2d4q1-Hd1e122">Articulus 1</head>

          <head xml:id="ta-l2d4q1-Hd1e125" type="questionTitle">Utrum Angeli sint creati beati</head>

          <p xml:id="ta-l2d4q1-d1e128">Ad primum sic proceditur. Videtur quod Angeli creati sint beati. Primo per Augustinum
            in Lib. de ecclesiasticis dogmatibus, qui dicit quod Angeli qui in illa in qua sunt
            creati beatitudine perseverant, non natura, sed gratia possident ut non mutentur. Sed
            Angeli boni, de quibus loquitur, perseverant in beatitudine perfectae gloriae. Ergo
            videtur quod in illa creati sint.</p>
          <p xml:id="ta-l2d4q1-d1e131">Praeterea, tota substantia beatitudinis consistit in Dei visione; unde dicitur Joan.
            17, 3: <quote xml:id="ta-l2d4q1-Qd1e133">haec est vita aeterna ut cognoscant te solum Deum verum et quem misisti
              Jesum Christum</quote>. Sed Angeli in principio suae creationis Deum viderunt: alias
            in verbo creaturas non cognovissent cognitione matutina, quam Augustinus ponit. Ergo
            videtur quod beati creati sunt.</p>
          <p xml:id="ta-l2d4q1-d1e137">Praeterea, supra dictum est, quod Angeli in principio suae creationis aliquam
            cognitionem de Deo habuerunt. Non autem cognoverunt in speculo et aenigmate, sicut nos
            modo, ut dicitur 1 Corinth. 13: quia obscuritas aenigmatis est rationis obumbratae per
            continuum tempus, inquantum a sensibus et phantasmatibus cognitionem inquirendo accipit.
            Ergo cognoverunt per speciem, et ita beati fuerunt.</p>
          <p xml:id="ta-l2d4q1-d1e141">Praeterea, venire de posterioribus in priora, de causatis in causas, est virtutis
            inquirentis et conferentis. Sed intellectus angelicus non est hujusmodi; quinimmo
            deiformiter intelligit sine inquisitione sicut nos prima principia, quorum est
            intellectus. Ergo videtur quod Deum non ex creaturis cognoverunt, sed ipsum in se, et
            ita visionem gloriosam habuerunt.</p>
          <p xml:id="ta-l2d4q1-d1e144">Sed contra, de ratione beatitudinis est status confirmatio; unde Boetius dicit:
              <quote xml:id="ta-l2d4q1-Qd1e146">quid me felicem toties jactastis amici? Qui cecidit stabili non erat ille
              gradu</quote>. Sed Angeli in principio suae creationis non fuerunt confirmati omnes,
            quod quorumdam casus ostendit: nec etiam quidam aliis non confirmatis: quia culpam non
            potuit praecedere distinctio in carentia beneficiorum quae a Deo conferebantur. Ergo
            videtur quod non fuerunt creati beati in principio suae creationis.</p>
          <p xml:id="ta-l2d4q1-d1e150">Praeterea, simul boni Angeli effecti sunt beati et mali Angeli miseri. Ergo videtur,
            cum mali Angeli in principio suae creationis non fuerint miseri, sicut nec peccatores,
            quod nec boni in principio suae creationis beati fuerunt.</p>
          <p xml:id="ta-l2d4q1-d1e153">Respondeo dicendum, quod beatitudo, sive felicitas, est in perfectissima operatione
            habentis rationem et intellectum. Intellectus autem perfectissima operatio est in
            contemplatione altissimi intelligibilis, quod Deus est. Unde tam Dei quam Angeli, quam
            etiam hominis ultima felicitas et beatitudo, Dei contemplatio est, non solum secundum
            sanctos, sed etiam secundum philosophos. Hanc autem operationem non est possibile
            aequaliter in omnibus inveniri; unde beatitudo uniuscujusque consistit, inquantum hanc
            operationem attingit secundum modum suae perfectionis; et ideo diversimode invenitur in
            Deo et in Angelo et in homine secundum eorum naturalia consideratis. Ipse enim Deus
            seipsum per essentiam suam videt et non per aliquam sui similitudinem. Intellectus autem
            Angeli naturali cognitione ipsum videt per similitudinem ejus acquisitam in ipso; unde
            in <title>Lib. de causis</title> dicitur, quod <quote source="http://scta.info/resource/ldc-p7">intelligentia scit quod est supra se</quote>, inquantum est
            creata ab eo; unde similitudinem divini esse participat secundum modum suum. Sed
            intellectus humanus non pervenit ad hanc visionem naturali cognitione nisi per
            similitudinem a creaturis receptam, inquantum <quote ana="#rom1_20">per ea quae facta sunt, invisibilia
            cognoscit</quote>, ut dicitur Rom. 1. Et differt haec triplex visio, ut sensibiliter loquamur;
            sicut oculus videt lucem existentem in pupilla, non per aliquam speciem ejus; et haec
            est similis visioni qua Deus videt se. Sed visio qua Angelus videt Deum, est similis
            visioni qua aliquis videt hominem per similitudinem immediate ab ipso receptam. Sed
            visio intellectus humani qua Deum videt, similis est illi visioni qua aliquis hominem
            videt intuendo speculum, in quo hominis imago resultat: et propter hoc dicimur in
            speculo videre, 1 Corinth. 13: et in hac beatitudine visionis divinae, quae naturaliter
            Angelis debetur, Angeli creati sunt; et haec est perfectio eorum secundum tempus illud.
            Sed est alia perfectio, in quam per naturam suam non possunt devenire, cujus tamen
            capaces sunt: ut scilicet ipsum Deum in essentia sua videant, non per aliquam
            similitudinem receptam, ut eorum beatitudo divinae beatitudini sit conformis; et in hac
            beatitudine creati non sunt, sed ad eam, aliis cadentibus, pervenerunt.</p>
          <p xml:id="ta-l2d4q1-d1e156">Ad primum ergo dicendum, quod Augustinus nominat beatitudinem illam visionem Dei
            naturalem; per quam tamen non erant beati simpliciter, cum majoris perfectionis capaces
            essent secundum quid, scilicet secundum tempus illud: sicut et philosophus, dicit
            aliquos in hac vita beatos, non simpliciter sed ut homines.</p>
          <p xml:id="ta-l2d4q1-d1e159">Ad secundum dicendum, quod viderunt verbum per similitudinem verbi in eis impressam;
            non tamen in hoc est ultima eorum beatitudo, ut dictum est.</p>
          <p xml:id="ta-l2d4q1-d1e163">Ad tertium dicendum, quod non proprie dicitur illa cognitio specularis, sicut homo non
            dicitur videre in speculo illud cujus similitudo in oculo suo relinquitur, nisi ipse
            oculus speculum diceretur in quo species rei resultat. Nec tamen est visio beata, ut
            dictum est.</p>
          <p xml:id="ta-l2d4q1-d1e166">Ad quartum dicendum, quod virtutis cognoscitivae est una conversio in speciem rei et in
            rem ipsam; unde ex hoc quod aliquis per speciem rei quam apud se habet, rem illam
            cognoscit, non dicitur conferre; sed ex eo quod ex similitudine unius rei aliam rem
            accipit; et ita patet quod non oportet intellectum Angeli ponere collativum et
            inquisitivum.</p>
        </div>
        <div xml:id="ta-l2d4q1-Dd1e170" type="articulus">
          <head xml:id="ta-l2d4q1-Hd1e172">Articulus 2</head>

          <head xml:id="ta-l2d4q1-Hd1e175" type="questionTitle">Utrum Angeli praesciverint suam miseriam vel
            beatitudinem</head>

          <p xml:id="ta-l2d4q1-d1e178">Ad secundum sic proceditur. Videtur, quod Angeli suam miseriam vel beatitudinem
            praesciverunt. Sicut enim Angeli ita et hominis miseria est per peccatum. Sed homini
            suum peccatum quandoque praenuntiatur, sicut dominus Petro futurum peccatum praedixit,
            ut legitur Matth. 26. Ergo videtur quod etiam Angelis suum casum praenuntiare
            debuerit.</p>
          <p xml:id="ta-l2d4q1-d1e181">Praeterea, Bernardus de gradibus humilitatis, dicit, quod Diabolus praevidit se super
            malos principatum habiturum, propter hoc in latere Aquilonis solium suum ponere volebat;
            ut dicitur Isai. 14. Sed non est factus princeps malorum, nisi per peccatum. Ergo
            videtur quod peccatum suum praesciverit.</p>
          <p xml:id="ta-l2d4q1-d1e184">Praeterea, ante peccatum nullus dolor vel poena praecessit in Angelis. Sed esse
            incertum de sua salute est sanctis magna causa doloris, ut dicit Gregorius super illud
            Job 3, 23: <quote xml:id="ta-l2d4q1-Qd1e186">viro cujus abscondita est vita et circumdedit eum Deus
              tenebris</quote>. Ergo videtur quod boni Angeli certi fuerunt de sua salute, et ita
            etiam mali de suo casu.</p>
          <p xml:id="ta-l2d4q1-d1e191">Praeterea, quanto aliquid est magis remotum a cognoscente, tanto minus subjacet
            cognitioni ejus. Sed magis distant ab Angelis ea quorum ipsi non sunt causae (sicut res
            naturales quarum tamen cognitionem habebant) quam motus liberi arbitrii, quibus sunt
            conversi vel aversi, quorum ipsi sunt causae. Ergo suam conversionem et aversionem
            praesciverunt.</p>
          <p xml:id="ta-l2d4q1-d1e194">Sed contra, quicumque est certus de malo futuro, non potest simul sperare bonum
            contrarium. Si ergo Angeli qui ceciderunt, praescivissent suum casum, oportebat eos
            desperare de beatitudine accipienda. Ergo fuissent desperati antequam peccassent: quod
            est inconveniens.</p>
          <p xml:id="ta-l2d4q1-d1e197">Praeterea, omne quod quis apprehendit, oportet quod sit vel conveniens suae voluntati,
            vel discordans. Sed malum culpae non potest esse concordans voluntati peccantis sine
            peccato, nec potest aliquid cognitum discordare a voluntate sine dolore et poena. Ergo
            si casum suum praesciverunt, oportet quod poena vel culpa in eis praecederet primam
            culpam: quod est impossibile.</p>
          <p xml:id="ta-l2d4q1-d1e200">Respondeo dicendum, quod aliquod potest praecognosci dupliciter: vel cognitione certa,
            sicut ea quae habent causas determinatas infallibiles, ut solem oriri cras; vel
            cognitione conjecturali, sicut ea quae habent causas determinatas ut in majori parte,
            sicut medicus praecognoscit sanitatem futuram, et nauta tempestatem. Cum ergo casus et
            confirmatio Angelorum dependeant ex libero arbitrio, quod non est causa determinata ad
            unum, non potuit eorum praecognitio haberi secundum certitudinem, nisi a Deo, qui
            praesentialiter omnia intuetur. Sed tamen secundum conjecturam poterant praesumere omnes
            se habituros beatitudinem, quia ad hoc eorum natura erat magis inclinata, velut ad hoc
            instituta; sed suum casum praescire non poterant ex seipsis nec per conjecturam nec per
            certitudinem; sed tantum potentiam cadendi. Nec etiam fuit congruum a Deo eis revelari,
            ne poena culpam praecederet; nec iterum bonis suam confirmationem, ne distinctio culpam
            praecederet, ut in littera dicitur. Si tamen utrisque revelatum fuisset; recepissent id
            non secundum certitudinem, prout in Deo erat, sed secundum modum suum, quasi ad cautelam
            dictum.</p>
          <p xml:id="ta-l2d4q1-d1e203">Ad primum ergo dicendum, quod Petrus etiam domini praenuntiationem accepit non per
            certitudinem, sed ad comminationem dictam. Praeterea, non est simile de homine et de
            Angelo: quia homo cadit reparabiliter; unde desperare non cogitur ex praescientia sui
            casus, sicut Angelus, cujus casus est irreparabilis.</p>
          <p xml:id="ta-l2d4q1-d1e206">Ad secundum dicendum, quod quando ad aliquod consequens potest per multa diversa
            antecedentia veniri, contingit consequens sciri sine hoc quod antecedentia determinate
            sciantur; sicut Joseph praevidit suum dominium super fratres, non tamen venditionem, et
            alia ex quibus dominium consecutus est. Ita et Daemon potuit praevidere suum principatum
            super malos sine hoc quod casum praesciret, quia poterat malorum princeps esse etiam
            bonus existens.</p>
          <p xml:id="ta-l2d4q1-d1e210">Ad tertium dicendum, quod illa conjecturalis cognitio, per quam de sua bonitate
            praesumebant, omnem dubitationem et anxietatem ab eis auferebat, cum hoc quod non erat
            in eis aliquid ad casum trahens, sicut in nobis.</p>
          <p xml:id="ta-l2d4q1-d1e213">Ad quartum dicendum, quod effectus naturales qui non habent causas determinatas ad
            unum, praescire non poterant in causis, sed tantum illa quae ex causis naturalibus
            determinatis ad unum procedunt: et ita in seipsis cognoscebant ea quae in natura eorum
            determinata erant, non autem illa quae ex libero arbitrio dependebant, ut dictum
            est.</p>
        </div>
        <div xml:id="ta-l2d4q1-Dd1e217" type="articulus">
          <head xml:id="ta-l2d4q1-Hd1e219">Articulus 3</head>

          <head xml:id="ta-l2d4q1-Hd1e222" type="questionTitle">Utrum Angeli creati fuerint in gratia</head>

          <p xml:id="ta-l2d4q1-d1e225">Ad tertium sic proceditur. Videtur quod Angeli non sint creati in gratia. Sicut enim
            dicit Augustinus, per caelum, quod primo creatum commemoratur, datur intelligi informis
            natura spiritualis, sicut in se potest existere, non conversa ad creatorem. Sed haec
            conversio per gratiam fit. Ergo videtur quod angelica natura creata est informis sine
            gratia.</p>
          <p xml:id="ta-l2d4q1-d1e228">Praeterea, sicut supra in littera habitum est, per ea quae Angeli in principio
            creationis acceperunt, poterant stare, sed non poterant proficere. Sed per gratiam
            potest aliquis mereri gratiae augmentum, et ita proficere. Ergo non fuerunt in gratia
            creati.</p>
          <p xml:id="ta-l2d4q1-d1e231">Praeterea, Augustinus dicit, ut supra habitum est, quod Diabolus continuo ut factus
            est, non cecidit ab eo quod accepit, sed quod acciperet, si Deo subdi voluisset. Cecidit
            autem a gratia. Ergo gratiam nondum acceperat.</p>
          <p xml:id="ta-l2d4q1-d1e235">Praeterea, secundum Augustinum, per lucem primo creatam significatur gratia Angelorum.
            Sed quam cito facta ex lux, divisa est a tenebris, per quas intelliguntur Angeli
            peccantes. Cum ergo nullus Angelus fuerit tenebra per peccatum in principio suae
            creationis, videtur quod nec etiam fuerunt lux per gratiam.</p>
          <p xml:id="ta-l2d4q1-d1e238">Praeterea, cum in principio creationis non fuerit distinctio in Angelis quantum ad
            gratiam et culpam, si aliqui in gratia fuerint creati omnes in gratia creati fuissent.
            Sed illi qui ceciderunt, nunquam in gratia fuerunt: quia cum non fuisset in eis aliquid
            retrahens, impetum gratiae secuti fuissent dirigentis in Deum. Ergo videtur quod nullus
            in gratia creatus est.</p>
          <p xml:id="ta-l2d4q1-d1e241">Sed contra, Augustinus dicit, quod Deus simul erat condens naturam et largiens gratiam.
            Ergo in principio creationis gratiam habuerunt.</p>
          <p xml:id="ta-l2d4q1-d1e244">Praeterea, supra illud Oseae 3, 1: <quote xml:id="ta-l2d4q1-Qd1e246">diligunt vinacia uvarum</quote>, dicit
            Glossa, quod Daemones in magna pinguedine sancti spiritus creati sunt, qua per peccatum
            sunt privati. Sed pinguedo sancti spiritus est gratia. Ergo in gratia creati sunt.</p>
          <p xml:id="ta-l2d4q1-d1e250">Praeterea, ad divinam liberalitatem pertinet ut gratiam infundat omnibus qui sunt
            capaces gratiae, nisi in eis aliquid resistens inveniatur, multo amplius quam cuilibet
            materiae dispositae formam naturalem tribuat. Sed Angeli in principio suae creationis
            motum liberi arbitrii habuerunt, nec aliquid in eis impediens fuit. Ergo videtur quod
            statim in eis gratiam infudit.</p>
          <p xml:id="ta-l2d4q1-d1e253">Praeterea, gratiam per naturalia nullus mereri potuit, per quae tamen ad eam se
            praeparare potest. Sed praeparatio ad gratiam potest esse etiam per unum motum liberi
            arbitrii, sicut patet in contritione. Ergo videtur quod cum motum liberi arbitrii
            habuerint in principio creationis suae, pro nihilo differretur gratiae collatio: et ita
            videtur quod statim gratiam habuerunt.</p>
          <p xml:id="ta-l2d4q1-d1e257">Respondeo dicendum, quod circa hoc est duplex opinio. Quidam enim dicunt, quod Angeli
            non in gratia, sed in naturalibus tantum creati sunt; et haec opinio est communior. Alii
            vero dicunt, Angelos in gratia creatos esse. Harum autem opinionum quae verior sit, non
            potest efficaci ratione deprehendi, eo quod creaturarum principium ex simplici creatoris
            voluntate dependet, quam ratione investigare impossibile est; tamen secundum
            convenientiam ad alia ejus opera, potest una pars alia probabilius sustineri. Illa enim
            opinio quae ponit Angelos in naturalibus tantum creatos, consonat illi opinioni quae
            ponit omnia simul in materia, non autem per species distinctas creata: quia sicut se
            habet materia informis ad formas corporales, ita natura angelica ad gratiam. Illa autem
            opinio quae ponit Angelos in gratia creatos, magis consonat illi opinioni quae ponit
            omnia in exordio creationis per species distincta: quae opinio mihi magis placet, absque
            alterius partis praejudicio: quia huic positioni, praecipuae quantum ad gratiam
            Angelorum, plures sanctorum auctoritates consonare videntur.</p>
          <p xml:id="ta-l2d4q1-d1e260">Ad primum ergo dicendum, quod secundum Augustinum, in illa distinctione operum quae in
            principio Genesis memorantur, non designatur successio temporis, sed ordo naturae
            tantum, secundum quod in via generationis est imperfectum ante perfectum, et in eodem
            potentia ante actum; quamvis actus simpliciter praecedat potentiam.</p>
          <p xml:id="ta-l2d4q1-d1e263">Ad secundum dicendum, quod dicuntur Angeli non potuisse proficere, non quia mereri non
            poterant, sed quia per suam virtutem in gloriam transferri non poterant, nisi ampliori
            lumine infuso.</p>
          <p xml:id="ta-l2d4q1-d1e266">Ad tertium dicendum, quod oportet dicere, Angelos qui peccaverunt, ab aliquo quod
            habuerunt, cecidisse, sive in gratia creati fuerint, sive non; saltem ab innocentia vel
            rectitudine naturali: et ideo hoc quod dicitur, quod cecidit ab eo quod nondum
            receperat, referendum est ad casum a gloria: quod patet ex hoc quod praemittitur:
              <quote xml:id="ta-l2d4q1-Qd1e268">beatae vitae dulcedinem non gustavit</quote> et cetera.</p>
          <p xml:id="ta-l2d4q1-d1e272">Ad quartum dicendum, quod sicut in diaphano est aliquid de natura lucis, licet
            imperfecte, completur autem quando efficitur lucidum in actu; ita etiam in principio
            creationis Angelorum erat in eis aliquid de natura lucis vel gratiae; vel saltem
            naturalis intellectus tantum; unde oportet ut per hoc quod dicitur: <quote xml:id="ta-l2d4q1-Qd1e274">fiat
              lux</quote>, intelligatur de luce perfecta, quae est gloria, quae non prius bonis
            infuit quam a malis divisi essent; si tamen intelligatur caelum factum prius tempore
            ante lucem. Si autem intelligatur non prius factum tempore, sed natura, ut Augustinus
            exponit in 1 super Genes., tunc potest intelligi de luce gratiae; et per tenebras non
            intelligitur peccatum Angelorum, sed informitas corporalis creaturae, quae formanda
            restabat, ut ipse in eodem exponit.</p>
          <p xml:id="ta-l2d4q1-d1e278">Ad quintum dicendum, quod ex inclinatione gratiae in bonum, non potest concludi, quod
            habens gratiam a bono diverti non possit, etiam si nihil habeat retrahens; nisi sit
            perfecta gratia, quae fini conjungat, qualis est in beatis; quia habens gratiam non agit
            ex necessitate gratiae, sicut nec necessitate naturae, quae in bonum etiam ordinata est;
            sed ex libertate voluntatis.</p>
          <p xml:id="ta-l2d4q1-d1e282">Qui autem aliam opinionem sustinent, respondent ad auctoritates, exponentes gratiam non
            pro gratia gratum faciente, sed pro alia gratia gratis data, sicut est perspicacitas
            ingenii, vel aliquid hujusmodi in hominibus. Dicunt autem ad alias rationes, quod Deus
            gratiam distulit, ut ostenderetur quod distat inter possibilitatem naturae et gratiae,
            ut sic creatura magis beneficium gratiae acceptum haberet.</p>
        </div>
        <div xml:id="ta-l2d4q1-Dd1e287">
          <head xml:id="ta-l2d4q1-Hd1e289">Expositio textus</head>
          <p xml:id="ta-l2d4q1-d1e292"><quote xml:id="ta-l2d4q1-Qd1e293">Qui sui eventus ignari fuerunt</quote>. Est enim de ratione felicitatis ut felix
            ea quae ad ipsum pertinent, non ignoret; quamvis non requiratur ad eam omnium scientiam
            habere. <quote xml:id="ta-l2d4q1-Qd1e296">Universaliter autem et summe perfectum est cui nihil unquam
            deest</quote>. Huic consonat quod philosophus dicit in 5 Metaph., illud esse simpliciter
            perfectum quod habet in se omnes perfectiones quae in generibus rerum inveniuntur; et
            hanc perfectionem ibidem Commentator dicit esse in Deo.</p>
        </div>
      </div>
    </body>
  </text>
</TEI>