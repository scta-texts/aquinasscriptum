<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber III, Distinctio 3, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber III, Distinctio 3, Quaestio 1</title>
          <date when="2016-02-19">February 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-02-19">February 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass., Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="14ra" select="canvas-51994142.json"/>
      </div>
    </front>
    <body>
      <div xml:id="ta-l3d3q1">
        <head xml:id="ta-l3d3q1-Hd1e97">Quaestio 1</head>
        <div xml:id="ta-l3d3q1-Dd1e100">
          <head xml:id="ta-l3d3q1-Hd1e102">Prooemium</head>
          <p xml:id="ta-l3d3q1-d1e105">Ostenso quid filius Dei in humana natura, et quo ordine assumpserit, hic ostendit quale sit quod assumptum est; et dividitur in duas partes: in prima parte determinat veritatem; in secunda movet quasdam dubitationes circa veritatem determinatam, ibi: <quote xml:id="ta-l3d3q1-Qd1e107">cum autem illa caro, cujus excellentia verbis explicari non valet, antequam esset verbo unita, obnoxia fuerit peccato in Maria, et in aliis a quibus propagatione traducta est, non immerito videri potest in Abraham peccato subjacuisse</quote>. Prima dividitur in duas partes: in prima determinat conditionem carnis assumptae, quae fuit in ea per operationem spiritus sancti; in secunda determinat conditionem matris de qua assumpta est, ibi: <quote xml:id="ta-l3d3q1-Qd1e110">Mariam quoque totam spiritus sanctus in eam superveniens purgavit</quote>. Circa primum duo facit: primo movet quaestionem; secundo determinat eam, ibi: <quote xml:id="ta-l3d3q1-Qd1e113">sane dici potest. Mariam quoque totam spiritus sanctus (...) purgavit</quote>. Hic ostendit conditionem matris; et circa hoc tria facit: primo determinat conditionem ejus ante conceptionem carnis assumptae; secundo conditionem ipsius in ipsa conceptione, ibi: <quote xml:id="ta-l3d3q1-Qd1e116">potentiam quoque generandi absque viri semine virgini praeparavit</quote>; tertio conditionem ejus post conceptionem, ibi: <quote xml:id="ta-l3d3q1-Qd1e119">quod autem sacra virgo ex tunc ab omni peccato immunis extiterit, Augustinus evidenter ostendit</quote>. Circa secundum duo facit: primo determinat quid collatum fuerit beatae virgini in conceptione salvatoris; secundo ex dictis quamdam conclusionem elicit, ibi: <quote xml:id="ta-l3d3q1-Qd1e123">ex his perspicuum fit quod ante diximus</quote>. Hic est triplex quaestio: prima de sanctificatione beatae virginis. Secunda de potentia generativa qua salvatorem concepit. Tertia de Annuntiatione quae per Angelum facta est. De conditione enim carnis assumptae in sequenti parte distinctionis quaeretur. Circa primum quaeruntur duo: 1 de tempore sanctificationis; 2 de effectu ipsius. De sanctificatione enim aliorum quaestio pertinet ad quartum librum dist. 6.</p>
        </div>
        <div xml:id="ta-l3d3q1-Dd1e128" type="articulus">
          <head xml:id="ta-l3d3q1-Hd1e130">Articulus 1</head>
          <head xml:id="ta-l3d3q1-Hd1e133" type="question-title">Utrum beata virgo fuerit ante sanctificata quam conceptio ejus finiretur</head>
          <div xml:id="ta-l3d3q1-Dd1e136">
            <head xml:id="ta-l3d3q1-Hd1e138">Quaestiuncula 1</head>
            <p xml:id="ta-l3d3q1-d1e141">Ad primum sic proceditur. Videtur quod beata virgo sanctificata fuerit antequam conceptio carnis ejus finiretur. Sicut enim dicit apostolus Roman. 11, 16: <quote xml:id="ta-l3d3q1-Qd1e143">si radix sancta, et rami</quote>. Sed parentes comparantur ad prolem conceptam, sicut radix ad ramos. Ergo sanctificatis parentibus virginis sanctificatio ad ipsam pervenisset. Sed si in parentibus sanctificata esset, sanctificatio conceptionem ejus praecessisset. Cum ergo credendum sit ei collatum esse quidquid conferri potuit, videtur quod ante conceptionem sanctificata sit.</p>
            <p xml:id="ta-l3d3q1-d1e147">Praeterea, bonum est efficacius ad agendum quam malum, cum malum non agat nisi in virtute boni, ut dicit Dionysius. Sed per peccatum primi parentis infectio originalis peccati in omnes homines pertransit. Ergo multo fortius per sanctificationem parentum beata virgo sanctificari potuit; et sic idem quod prius.</p>
            <p xml:id="ta-l3d3q1-d1e150">Praeterea, id quod est meritorium, gratiae sanctificationi non repugnat. Sed actus matrimonialis meritorius esse potest. Ergo in ipso concubitu matrimoniali parentum beatae virginis ipsa sanctificari potuit.</p>
            <p xml:id="ta-l3d3q1-d1e153">Sed contra, quod non est, non potest sanctificari. Sed beata virgo non fuit antequam conciperetur in utero matris suae. Ergo non potuit ante conceptionem sanctificari.</p>
            <p xml:id="ta-l3d3q1-d1e157">Praeterea, unigenito Dei filio singularis conceptio et partus debebatur. Sed Christi conceptio ex virgine matre fuit sine commix<cb ed="#H" n="14rb" select="canvas-51994142.json"/>tione viri. Ergo non decuit ut mater ejus conciperetur nisi per sexuum commixtionem. Sed post statum naturae corruptae non potuit esse commixtio sexuum sine libidine. Cum ergo libido illa quae est filia peccati, ex peccato primorum parentum proveniens, sit causa originalis peccati in prole, ut Augustinus dicit, videtur quod non potuit beata virgo sanctificari nisi post conceptionem.</p>
          </div>
          <div xml:id="ta-l3d3q1-Dd1e163">
            <head xml:id="ta-l3d3q1-Hd1e165">Quaestiuncula 2</head>
            <p xml:id="ta-l3d3q1-d1e168">Ulterius. Videtur quod ante animationem sanctificata fuerit. Ambrosius enim dicit Lucae 1 de Joanne Baptista: <quote xml:id="ta-l3d3q1-Qd1e170">nondum illi inerat spiritus vitae, et jam inerat spiritus gratiae</quote>. Sed spiritus vitae anima est. Ergo in Joanne Baptista gratia animam praevenit. Sed quod Joanni Baptistae concessum est, dubitari non debet beatae virgini concessum esse. Ergo et ipsa ante animationem sanctificata fuit.</p>
            <p xml:id="ta-l3d3q1-d1e174">Praeterea, <ref xml:id="ta-l3d3q1-Rd1e176">Hierem. 1, 5,</ref> dicitur: <quote xml:id="ta-l3d3q1-Qd1e179">ante quam te formarem in utero, novi te</quote>: nec loquitur ibi de notitia qua bonos et malos cognoscit: quia per hoc nulla praerogativa ostenderetur ipsius Hieremiae, ad quem dicta verba proferuntur. Ergo oportet intelligi de notitia approbationis. Sed haec notitia est solum bonorum et habentium gratiam. Ergo Hieremias antequam formaretur, gratiam habuit: ergo et antequam animaretur: quia anima non infunditur nisi formato puerperio. Ergo multo amplius ante animationem beata virgo sanctificata fuit.</p>
            <p xml:id="ta-l3d3q1-d1e183">Praeterea, <name ref="#Anselm">Anselmus</name> in libro de conceptu virginali dicit: <quote xml:id="ta-l3d3q1-Qd1e188">decebat ut illius hominis conceptio de matre purissima fieret, quae ea puritate niteret qua major sub Deo nequit intelligi</quote>. Sed major puritas fuisset in ea, si anima ejus nunquam infectionem peccati originalis habuisset, quam si ad aliquod tempus habuerit et postmodum mundata fuerit. Ergo anima illa nunquam originali peccato infecta fuit. Aut igitur caro sanctificata fuit ante animationem; vel saltem in ipso instanti infusionis anima gratiam suscepit per quam immunis a peccato originali esset.</p>
            <p xml:id="ta-l3d3q1-d1e192">Sed contra, in partibus hominis est talis ordo quod anima est Deo propinquior quam corpus. Sed virtus alicujus agentis prius pervenit ad ea quae sunt sibi propinquiora, et per ea ad magis distantia. Ergo gratia sanctificationis a Deo venit ad corpus per animam: ergo antequam animaretur sanctificari non potuit.</p>
            <p xml:id="ta-l3d3q1-d1e196">Praeterea, contraria nata sunt fieri circa idem. Sed gratia sanctificationis praecipue originali peccato opponitur. Cum ergo ante animationem in prole peccatum originale esse non possit, quia proprium subjectum culpae est anima rationalis, videtur quod ante animationem beata virgo sanctificata non fuerit.</p>
          </div>
          <div xml:id="ta-l3d3q1-Dd1e200">
            <head xml:id="ta-l3d3q1-Hd1e202">Quaestiuncula 3</head>
            <p xml:id="ta-l3d3q1-d1e205">Ulterius. Videtur, quod nec etiam ante nativitatem ex utero. Sicut enim dicit Augustinus ad Dardanum, <quote xml:id="ta-l3d3q1-Qd1e207">sanctificatio qua singuli efficimur templum Dei, non nisi renatorum est</quote>. Nemo autem renascitur nisi prius nascatur. Ergo nullus habet gratiam antequam nascatur. Sed sanctificatio est effectus gratiae. Ergo beata virgo in utero matris sanctificata non fuit.</p>
            <p xml:id="ta-l3d3q1-d1e211">Si dicatur quod est duplex nativitas, scilicet nativitas in utero, quae conceptio dicitur, et nativitas ex utero, quae communiter nativitas nominatur, et beatae virginis regenerationem sanctificationis praecessit nativitas in utero, sed non nativitas ex utero: contra. Dominus Joan. 3, 7, generationem spiritualem, quae est ex aqua et spiritu, vocat secundam, dicens: <quote xml:id="ta-l3d3q1-Qd1e213">oportet vos nasci denuo</quote>. Sed si duae nativitates carnales praecessissent, spiritualis non diceretur secunda, sed tertia. Ergo non est duplex nativitas, ut dictum est.</p>
            <p xml:id="ta-l3d3q1-d1e217">Praeterea, beatus Hieronymus dicit: <quote xml:id="ta-l3d3q1-Qd1e219">non mihi credas si tibi aliquid dixero quod ex veteri vel novo testamento haberi non possit</quote>. Sed de sanctificatione beatae virginis in utero nihil dicitur in veteri vel novo testamento. Ergo non est credendum eam in utero sanctificatam fuisse.</p>
            <p xml:id="ta-l3d3q1-d1e223">Sed contra, Ecclesia non solemnizat nisi pro aliquo sancto. Solemnizat autem nativitatem beatae virginis. Ergo beata virgo sancta nata fuit. Ergo antequam ex utero nasceretur, sanctificata fuit.</p>
            <p xml:id="ta-l3d3q1-d1e227">Praeterea, <ref xml:id="ta-l3d3q1-Rd1e229"><title ref="#lc">Lucae</title> 1, 15,</ref> de Joanne Baptista dicitur: <quote xml:id="ta-l3d3q1-Qd1e234" source="http://scta.info/resource/lc1_15">spiritu sancto replebitur adhuc ex utero matris suae</quote>. Sed plus gratiae collatum est beatae virgini 
              <cb ed="#H" n="14va" select="canvas-51994143.json"/>
              quam alicui sanctorum, ut in littera ex verbis <name ref="#Augustine">Augustini</name> dicitur. Ergo beata virgo adhuc in utero matris spiritu sancto repleta fuit: ergo et sanctificata.</p>
          </div>
          <div xml:id="ta-l3d3q1-Dd1e245">
            <head xml:id="ta-l3d3q1-Hd1e247">Quaestiuncula 1</head>
            <p xml:id="ta-l3d3q1-d1e250">Respondeo dicendum, quod, sicut dicit Dionysius, sanctitas est ab omni immunditia libera et perfecta et immaculata munditia; unde cum sanctificari sit sanctum fieri, oportet quod sanctificatio emundationem ab immunditia spirituali ponat, prout nunc de sanctificatione loquimur. Emundatio autem a spirituali macula, scilicet culpa, sine gratia esse non potest, sicut et tenebra non nisi per lucem fugatur; unde sanctificatio tantum ad eos pertinet qui gratiae capaces sunt: et quia proprium subjectum gratiae est rationalis natura; ideo ante infusionem animae rationalis beata virgo sanctificari non potuit et cetera. Ad primam ergo quaestionem dicendum, quod nullo modo in parentibus sanctificari potuit, neque etiam in ipso actu conceptionis ejus. Conditio enim specialis personalis a parentibus in prolem non transit, nisi sit ad naturam corporalem pertinens; ut grammatica patris in filium non transit, quia perfectio personalis est. Unde et sanctificatio parentum in beatam virginem transfundi non potuit, nisi curatum esset in eis non solum id quod personae est, sed etiam id quod est naturae inquantum hujusmodi: quod quidem Deus facere potuit, sed non decuit. Perfecta enim naturae curatio ad perfectionem gloriae pertinet; et ideo sic in statu viae parentes ejus curati non fuerunt ut prolem suam sine originali peccato concipere possent; et ideo beata virgo in peccato originali fuit concepta, propter quod b. Bernardus ad Lugdunenses scribit conceptionem illius celebrandam non esse, quamvis in quibusdam Ecclesiis ex devotione celebretur, non considerando conceptionem, sed potius sanctificationem: quae quando determinate fuerit, incertum est.</p>
            <p xml:id="ta-l3d3q1-d1e253">Ad primum ergo dicendum, quod si radix est sancta, secundum id quod est radix, et rami sunt sancti: quia <quote xml:id="ta-l3d3q1-Qd1e255" source="http://scta.info/resource/mt7_18">non potest arbor bona fructus malos facere</quote>, Matth. 7, 18; unde apostolus vult ibi probare quod si antiqui patres sancti fuerunt per fidem et spem, populus ex eis secundum carnem descendens, sanctus erit, quando corda filiorum convertentur ad patres. Parentes autem beatae virginis radix ejus fuerunt per actum naturae propagationi deservientem. Unde nisi natura in eis sanctificata fuisset, non potuit ex eis sancta proles concipi, sed vitiata propter vitium naturae in eis remanens. Non autem fuit in eis natura sanctificata.</p>
            <p xml:id="ta-l3d3q1-d1e259">Ad secundum dicendum, quod gratia sanctificans non omnino directe opponitur peccato originali, sed solum prout peccatum originale personam inficit: est enim gratia perfectio personalis; peccatum vero originale directe est vitium naturae; et ideo non oportet quod gratia sanctificans a parentibus traducatur, si peccatum originale traducatur; sicut et originalis justitia, cui directe opponitur, traducta fuisset.</p>
            <p xml:id="ta-l3d3q1-d1e262">Ad tertium dicendum, quod concubitus quo beata virgo concepta fuit, meritorius creditur, non per gratiam omnino purgantem naturam, sed per gratiam perficientem personas parentum; et ideo non oportuit quod in prole concepta, statim sanctitas esset, non propter repugnantiam actus matrimonii ad sanctitatem, sed propter repugnantiam vitii naturae nondum curati.</p>
          </div>
          <div xml:id="ta-l3d3q1-Dd1e266">
            <head xml:id="ta-l3d3q1-Hd1e268">Quaestiuncula 2</head>
            <p xml:id="ta-l3d3q1-d1e271">Ad secundam quaestionem dicendum, quod sanctificatio beatae virginis non potuit esse decenter ante infusionem animae, quia gratiae capax nondum erat, sed nec etiam in ipso instanti infusionis, ut scilicet per gratiam tunc sibi infusam conservaretur, ne culpam originalem incurreret. Christus enim hoc singulariter in humano genere habet ut redemptione non egeat, quia caput nostrum est, sed omnibus convenit redimi per ipsum. Hoc autem esse non posset, si alia anima inveniretur quae nunquam originali macula fuisset infecta; et ideo nec beatae virgini, nec alicui praeter Christum hoc concessum est.</p>
            <p xml:id="ta-l3d3q1-d1e274">Ad primum ergo dicendum, quod haec verba de Joanne Baptista dicuntur pro tempore illo quando ad ingressum matris Dei exultavit in utero, quod fuit in sexto mense a conceptione ejus, ut verba Angeli ostendunt, Luc. 1; unde constat quod tunc animam rationalem habebat; et ideo vel per spiritum vitae non intelligitur anima rationalis, sed respiratio exterioris aeris; vel dicitur spiritus vitae si de anima intel<cb ed="#H" n="14va" select="canvas-51994143.json"/>ligitur, nondum inesse, quia nondum manifestabatur, per modum quo dicuntur res fieri quando innotescunt.</p>
            <p xml:id="ta-l3d3q1-d1e279">Ad secundum dicendum, quod loquitur de notitia approbationis, quae quamvis sit tantum habentium gratiam, non tamen est eorum solum quando gratiam habent, sed ab aeterno; unde talis notitia potuit esse Hieremiae ante ejus formationem: non tamen sanctificatio; quae tamen esse potuit ante egressionem ex utero; et ideo tempus notitiae et sanctificationis distinguit dominus dicens: <quote xml:id="ta-l3d3q1-Qd1e281">priusquam te formarem in utero, novi te; et antequam exires de ventre, sanctificavi te</quote>.</p>
            <p xml:id="ta-l3d3q1-d1e285">Ad tertium dicendum, quod haec puritas soli homini Deo debebatur, ut ipse quasi unicus redemptor humani generis nulla peccati servitute teneretur, cui competebat omnes a peccato redimere; unde non hanc puritatem, sed sub hac maximam virgo mater ejus habere debuit.</p>
          </div>
          <div xml:id="ta-l3d3q1-Dd1e289">
            <head xml:id="ta-l3d3q1-Hd1e291">Quaestiuncula 3</head>
            <p xml:id="ta-l3d3q1-d1e294">Ad tertiam quaestionem dicendum, quod beata virgo ante nativitatem ex utero sanctificata fuit, quod colligi potest ex hoc quod ipsa super omnes alios sanctos a peccato purior fuit, ut ex hac littera habetur, veluti divinae sapientiae mater electa, in quam nihil coinquinatum incurrit, ut dicitur Sap. 7. Unde cum haec puritas in quibusdam fuisse inveniatur ut ante nativitatem ex utero a peccato mundarentur, sicut de <name ref="#JohnTheBaptist">Joanne Baptista</name>, de quo legitur <ref xml:id="ta-l3d3q1-Rd1e299"><title ref="#lc">Luc.</title> 1, 15:</ref> <quote xml:id="ta-l3d3q1-Qd1e304" source="http://scta.info/resource/lc1_15">spiritu sancto replebitur adhuc ex utero matris suae</quote>; et de Hieremia, de quo dicitur Hierem. 1, 5: <quote xml:id="ta-l3d3q1-Qd1e307">priusquam exires de ventre, sanctificavi te</quote>; non est dubitandum hoc multo excellentius matri Dei collatum fuisse.</p>
            <p xml:id="ta-l3d3q1-d1e311">Ad primum ergo dicendum, quod verbum Augustini intelligendum est de regeneratione quae fit per legem communem, quod notatur in hoc quod dicit: <quote xml:id="ta-l3d3q1-Qd1e313">qua singuli efficimur templum Dei</quote>; haec enim sanctificatio fit per sacramenta, quae per ministros Ecclesiae dispensantur, quorum operationi qui in maternis uteris sunt, subjacere non possunt. Sed Deus sacramentis gratiam non alligavit; unde praeter hunc modum in maternis uteris aliquos quodam privilegio sanctificat.</p>
            <p xml:id="ta-l3d3q1-d1e317">Ad secundum dicendum, quod si regeneratio quae est per legem communem, sumatur, oportet verbum domini quod dicitur Joannis 3, 5: <quote xml:id="ta-l3d3q1-Qd1e319">nisi quis renatus fuerit</quote>, intelligi de nativitate ex utero quae simpliciter nativitas dicitur, et hoc ipse textus sonare videtur, cum dicitur: <quote xml:id="ta-l3d3q1-Qd1e322">ex aqua et spiritu</quote>. Si autem sumatur pro quacumque regeneratione gratiae, sic oportet intelligi de nativitate in utero. Non tamen oportet quod regeneratio spiritualis quae est per sacramenta, secunda dici non possit, quia illae duae in uno conveniunt, secundum quod contra tertiam dividuntur: utraque enim illarum naturalis est, haec vero spiritualis.</p>
            <p xml:id="ta-l3d3q1-d1e326">Ad tertium dicendum, quod quamvis sanctificatio beatae virginis in utero expresse in Scriptura veteris et novi testamenti non legatur; tamen pro certo haberi potest ex his quae ibi leguntur. Si enim Joannes et Hieremias, qui Christum praenuntiaverunt, sanctificati sunt, multo magis virgo quae Christum genuit.</p>
          </div>
        </div>
        <div xml:id="ta-l3d3q1-Dd1e331" type="articulus">
          <head xml:id="ta-l3d3q1-Hd1e333">Articulus 2</head>
          <head xml:id="ta-l3d3q1-Hd1e336" type="question-title">Utrum beatissima virgo per sanctificationem in utero fuerit totaliter ab originali mundata</head>
          <div xml:id="ta-l3d3q1-Dd1e339">
            <head xml:id="ta-l3d3q1-Hd1e341">Quaestiuncula 1</head>
            <p xml:id="ta-l3d3q1-d1e344">Ad secundum sic proceditur. Videtur, quod per sanctificationem in utero Dei genitrix a peccato originali totaliter mundata non sit. Remota enim macula, reatus remanere non potest. Sed post sanctificationem originalis peccati adhuc reatus mansit in ea: quia si ante mortem Christi defuncta fuisset, divina visione caruisset. Ergo per sanctificationem a macula originali liberata non fuit.</p>
            <p xml:id="ta-l3d3q1-d1e347">Praeterea, nihil quod ad virtutem promovet ei subtrahendum fuit cui virtutis perfectio debebatur. Sed fomes ad virtutem promovet; unde et Paulo petenti a se carnis stimulum amoveri, dictum est: <quote xml:id="ta-l3d3q1-Qd1e349">virtus in infirmitate perficitur</quote>, 2 Cor., 12, 9. Ergo cum matrem Dei summa virtutis perfectio deceret, fomes ab ea per sanctificationem removeri non debuit.</p>
            <p xml:id="ta-l3d3q1-d1e353">Praeterea, in littera Magister dicit, quod caro Christi, antequam conciperetur, obnoxia fuit peccato, sicut et reliqua caro virginis. Sed caro non est peccato obnoxia nisi ratione fomitis. Ergo per sanctificationem in utero fomes ab ea remotus non fuit.</p>
            <p xml:id="ta-l3d3q1-d1e356">Sed contra, beatae virgini aliquid ultra legem communem conferendum fuit. Sed sanctificatio quae fit per 
              <cb ed="#H" n="15ra" select="canvas-51994143.json"/>
              legem communem, aufert culpae maculam, fomite remanente. Ergo in beata virgine fomitem ex toto removit.</p>
            <p xml:id="ta-l3d3q1-d1e362">Praeterea, corruptio fomitis est causa quare dicere non possumus: peccatum non habemus; hoc enim Adam in primo statu dicere potuit. Sed, ut ex littera habetur, beata virgo hoc dicere potuit. Ergo in ipsa fomes non fuit.</p>
          </div>
          <div xml:id="ta-l3d3q1-Dd1e366">
            <head xml:id="ta-l3d3q1-Hd1e368">Quaestiuncula 2</head>
            <p xml:id="ta-l3d3q1-d1e371">Ulterius. Videtur quod per sanctificationem in utero, immunitatem a peccato actuali consecuta non sit. Sicut enim dicit <name ref="#Augustine">Augustinus</name>, <name>Maria</name> per quam gestum est mysterium incarnationis salvatoris, in morte domini dubitavit, non tamen in dubitatione permansit. Sed dubitatio de fide peccatum est. Ergo non fuit a peccato omnino immunis.</p>
            <p xml:id="ta-l3d3q1-d1e380">Praeterea, <name ref="#Ambrose">Ambrosius</name> dicit super illud <title ref="#lc">Luc.</title> 1: <quote xml:id="ta-l3d3q1-Qd1e388">spiritus sanctus superveniet in te, spiritus sanctus in virginem superveniens mentem ipsius ab omni sorde vitiorum castificavit</quote>. Sed sordes vitiorum ex peccato consequuntur. Ergo beata virgo post primam sanctificationem peccavit.</p>
            <p xml:id="ta-l3d3q1-d1e392">Praeterea, <name ref="#Augustine">Augustinus</name> dicit in libro de perfectione justitiae: <quote xml:id="ta-l3d3q1-Qd1e397">esse sine peccato, de solo unigenito in hac vita dici potest</quote>. Ergo de beata virgine dici non potest.</p>
            <p xml:id="ta-l3d3q1-d1e401">Sed contra, <name>Bernardus</name> epistola 174 ad Lugdunenses dicit. <quote xml:id="ta-l3d3q1-Qd1e406">Puto quod copiosior gratia sanctificationis in ipsam descendit, quae non solum ortum ejus sanctificavit, sed eam ab omni peccato deinceps custodivit immunem</quote>. Ergo per primam sanctificationem immunitatem ab omni peccato consecuta est.</p>
            <p xml:id="ta-l3d3q1-d1e411">Praeterea, <ref xml:id="ta-l3d3q1-Rd1e413"><title ref="#sap">sapientiae</title> 1, 4,</ref> dicitur: <quote xml:id="ta-l3d3q1-Qd1e418" source="http://scta.info/resource/sap1_4">in malevolam animam non introibit sapientia, nec habitabit in corpore subdito peccatis</quote>. Sed Dei sapientia non solum animam virginis intravit, sicut et de ceteris dicitur Sap. 7, 27: <quote xml:id="ta-l3d3q1-Qd1e421">in animas sanctas se transfert</quote>; sed et corpus ejus inhabitavit, carnem de ea assumens. Ergo in ea nullum peccatum fuit: quod colligi potest ex eo quod dicitur Cant. 4, 7: <quote xml:id="ta-l3d3q1-Qd1e424">tota pulchra es, amica mea, et macula non est in te</quote>.</p>
          </div>
          <div xml:id="ta-l3d3q1-Dd1e429">
            <head xml:id="ta-l3d3q1-Hd1e431">Quaestiuncula 3</head>
            <p xml:id="ta-l3d3q1-d1e434">Ulterius. Videtur, quod per secundam sanctificationem, quae in conceptione salvatoris fuit, confirmationem in bono consecuta non fuerit. Quod enim quis jam habet adipisci ulterius non potest. Sed si beata virgo ex prima sanctificatione immunitatem a peccato habuit, ex tunc confirmata fuit: non enim certitudo impeccabilitatis habetur nisi per justitiam confirmatam. Ergo per secundam sanctificationem confirmationem gratiae adepta non est.</p>
            <p xml:id="ta-l3d3q1-d1e437">Praeterea, in nullo qui purus viator fuerit liberum arbitrium confirmatum ad justitiam comprobari potest: potentia enim peccandi et potentia moriendi ex eodem passu currere videntur, ut non prius tollatur potentia peccandi quam potentia moriendi. Sed beata virgo etiam postquam salvatorem concepit, ante mortem suam pura viatrix fuit. Ergo in ea confirmatio justitiae non fuit.</p>
            <p xml:id="ta-l3d3q1-d1e440">Item, videtur quod nec tunc penitus a fomite liberata fuerit. Est enim unus effectus fomitis ut infecti fomite originalem culpam in prolem generando transfundant. Sed si per impossibile ponatur beatam virginem alium post Christum ex carnali copula generasse, peccatum originale in illum transfudisset. Ergo in ea aliquo modo post secundam sanctificationem fomes remansit. Sed confirmatio unius oppositorum non potest contingere quamdiu aliquid de opposito remanet. Ergo beata virgo confirmata non fuit per secundam sanctificationem.</p>
            <p xml:id="ta-l3d3q1-d1e443">Sed contra, <name ref="#Ammbrose">Ambrosius</name> dicit in Lib. de Virgin. beatae virginis: <quote xml:id="ta-l3d3q1-Qd1e448">impossibile fuit uterum virginis, quem Dei filius inhabitando consecravit, alienae copulae coitu incestari</quote>. Sed eadem ratione nec aliud peccatum in ea esse potuit. Ergo confirmata fuit.</p>
            <p xml:id="ta-l3d3q1-d1e453">Praeterea, ubi est plenitudo lucis, habilitas ad tenebram non remanet. Sed in conceptione Christi beata virgo tota lumine plena fuit, concipiens illum qui est splendor gloriae patris, Heb. 1; unde dicitur Ezech. 44: <quote xml:id="ta-l3d3q1-Qd1e455">ingressa est gloria domini templum, et resplenduit</quote>. Ergo post illam sanctificationem confirmata fuit.</p>
          </div>
          <div xml:id="ta-l3d3q1-Dd1e461">
            <head xml:id="ta-l3d3q1-Hd1e463">Quaestiuncula 1</head>
            <p xml:id="ta-l3d3q1-d1e466">Respondeo ad primam quaestionem dicendum, quod duplex 
              <cb ed="#H" n="15rb" select="canvas-51994143.json"/>
              sanctificatio beatae virginis esse dignoscitur: prima qua in utero sanctificata fuit; secunda in conceptione salvatoris: et quia sanctificatio emundationem a culpa dicit, quae sine gratia esse non potest, gratiae autem est firmitatem quamdam facere; ideo effectus sanctificationis in generali est duplex: scilicet emundare, et confirmare: et quantum ad utrumque secunda sanctificatio perfecit primam. In prima enim, secundum quod ab omnibus communiter tenetur, a peccato originali quantum ad maculam et reatum purgata fuit: sed de emundatione ejus a fomite diversimode opinantur. Quidam enim dicunt, quod per primam sanctificationem fomes ex toto sublatus est: quibus contradicit quod in littera ex verbis Damasceni dicitur, quod in secunda sanctificatione supervenit in eam spiritus sanctus eam purgans: quod non potest intelligi nisi de purgatione a fomite: quia peccatum actuale non commiserat, ut dicit Augustinus. Et ideo alii dicunt quod quantum ad aliquid purgata fuit a fomite in prima sanctificatione, et quantum ad aliquid fomes remansit: quod etiam diversimode distinguitur. Quidam enim dicunt, quod subtractus fuit inquantum est inclinans ad malum; remansit autem inquantum difficultatem est praebens ad bonum: quos duos fomitis effectus apostolus notat Roman. 7, 19, dicens: <quote xml:id="ta-l3d3q1-Qd1e470">non enim quod volo bonum, hoc ago; sed quod odi malum, hoc facio</quote>. Hoc autem non videtur posse stare: quia secundum idem ex quo est pronitas ad unum contrariorum, est difficultas ad alterum; sive sit habitus aut forma aliqua, sicut gravitas trahit deorsum, et causat difficultatem in ascensu; sive etiam sit privatio sive defectus, sicut debilitas virtutis motivae facit pronitatem ad casum, et difficultatem in progressu. Unde non potest esse ut fomes tollatur secundum quod inclinat ad malum, et remaneat secundum quod causat difficultatem ad bonum. Et ideo dicunt alii, quod fomes est corruptio personae inquantum impellit ad malum, et inquantum facit difficultatem ad bonum; et sic penitus in prima sanctificatione subtractus est a beata virgine. Est etiam corruptio naturae, ratione cujus infectio originalis per actum naturae in prolem transit, et sic remansit post primam sanctificationem; sic tamen ab eo purgata est in secunda, ut prolem sine omni originali peccato conciperet. Hoc etiam non videtur esse conveniens: quia, sicut dictum est in 2 Lib., dist. 31, qu. 1, art. 2, corruptio originalis quantum ad id quod culpae est, transit in prolem a patre; quantum vero ad id quod tantum poenae est, sicut sunt corporis passibilitates, transit in prolem a matre, quae materiam ministrat. Unde non videtur esse causa quare Christus conceptus sit sine originali, purgatio matris a fomite secundum quod inficit naturam ejus; sed magis quia sine virili copula natus est: quam causam Anselmus assignat in libro de conceptu virginali. Defectus autem poenales non necessitate sed voluntate assumpsit. Et praeterea, cum idem fomes sit per essentiam qui est naturae et personae corruptio, si remanet inquantum est corruptio naturae, non potest essentialiter tolli fomes personam corrumpens. Unde relinquitur, ut alii dicunt, quod fomes per essentiam post primam sanctificationem remanserit, sed impeditus est per gratiam sanctificantem ne in peccatum inclinaret aut a bono retraheret; contingit enim habitum aliquando ligari ne in actum exire possit, sicut scientia per ebrietatem, ut dicit philosophus. In secunda vero sanctificatione essentialiter fomes ille subtractus est.</p>
            <p xml:id="ta-l3d3q1-d1e474">Ad primum ergo dicendum, quod si beata virgo ante passionem Christi defuncta fuisset, ad Dei visionem non admitteretur, sicut nec alii antiqui patres: quamvis enim in eis remotus esset reatus ad personam pertinens, remanebat tamen reatus naturae, qui per passionem Christi sublatus est.</p>
            <p xml:id="ta-l3d3q1-d1e477">Ad secundum dicendum, quod fomes non per se promovet in bonum, sed per accidens, inquantum est in natura corrupta: ex hoc enim quod inclinat ad malum (quae quidem inclinatio personae parvum malum est) occasionem praebet vitandi maximum malum, scilicet superbiam. Si tamen hoc 
              <cb ed="#H" n="15va" select="canvas-51994144.json"/>
              malum aliter vitaretur, simpliciter melius esset fomitem non esse: sicut comestio serpentis per accidens juvat, inquantum aliquem a lepra liberat, cujus tamen comestio homini sano simpliciter vitanda est. Et ideo beatae virgini, quae simpliciter sanata fuit a peccato, fomes ad perfectionem virtutis non contulisset, si ad malum eam inclinasset.</p>
            <p xml:id="ta-l3d3q1-d1e482">Ad tertium dicendum, quod caro virginis ante conceptionem dicitur fuisse peccato obnoxia propter fomitem, qui essentialiter remanebat; quamvis impeditus esset, ut dictum est.</p>
            <p xml:id="ta-l3d3q1-d1e486">Ad quartum dicendum, quod illa sanctificatio beatae virginis excellentior fuit sanctificationibus aliorum: quod sic patet. In sanctificatione enim quae fit per legem communem in sacramentis, tollitur culpa, sed remanet fomes inclinans ad peccatum mortale et veniale; sed in sanctificatis ex utero non manet fomes, secundum quod inclinans est ad mortale; sed tamen remanet inclinatio fomitis ad venialia, ut patet in Hieremia et Joanne Baptista, qui peccatum actuale habuerunt non mortale, sed veniale. Sed in beata virgine inclinatio fomitis omnino sublata fuit, et quantum ad veniale, et quantum ad mortale: et quod plus est (ut dicitur), gratia sanctificationis non tantum repressit in ipsa motus illicitos, sed etiam in aliis efficaciam habuit; ita ut quamvis esset pulchra corpore, a nullo unquam concupisci potuit.</p>
            <p xml:id="ta-l3d3q1-d1e489">Ad quintum dicendum, quod necessitas peccandi saltem venialiter provenit in nobis ex inclinatione fomitis, quae in beata virgine non fuit fomite ligato, ut dictum est.</p>
          </div>
          <div xml:id="ta-l3d3q1-Dd1e493">
            <head xml:id="ta-l3d3q1-Hd1e495">Quaestiuncula 2</head>
            <p xml:id="ta-l3d3q1-d1e498">Ad secundam quaestionem dicendum, quod sicut in prima sanctificatione fuit quaedam inchoatio emendationis, remoto peccato originali quantum ad culpam, et ligato fomite; ita etiam fuit quaedam inchoatio confirmationis: quia per gratiam sanctificantem immunitatem a peccato deinceps consecuta est: quae quidem immunitas a tribus causabatur; scilicet ex ligatione fomitis, qui ad malum non incitabat; ex inclinatione gratiae, quae in bonum ordinabat, quamvis nondum per eam liberum arbitrium esset in fine ultimo stabilitum, sicut est in beatis, qui ad finem viae pervenerunt; et iterum ex conservatione divinae providentiae, quae eam intactam custodivit ab omni peccato, sicut et in primo statu hominem ab omni nocivo protexisset.</p>
            <p xml:id="ta-l3d3q1-d1e501">Ad primum ergo contra hoc objectum dicendum, quod dubitatio, quae sonat infirmitatem fidei, sine peccato esse non potest; nec talis dubitatio in beata virgine fuit in tempore passionis; sed in ea remansit fides firmissima, etiam apostolis dubitantibus. Sed fuit in ea quaedam dubitatio admirationis, dum considerabat eum quem tam digne genuerat, sic ignominiose tractari.</p>
            <p xml:id="ta-l3d3q1-d1e504">Ad secundum dicendum, quod sordes vitiorum, a quibus in conceptione salvatoris beata virgo castificata dicitur, non fuerunt aliqua peccata venialia, sed reliquiae quaedam originalis peccati, sicut recedente habitu adhuc aliquae dispositiones manent. Vel dicendum, quod castificatio a sordibus vitiorum non intelligitur remotio existentium, sed impedimentum futurarum sordium.</p>
            <p xml:id="ta-l3d3q1-d1e507">Ad tertium dicendum, quod esse sine peccato dicitur esse proprium Christo, quia ipse nunquam nec actuali nec originali macula infectus est. Sed virgo mater ejus fuit quidem peccato originali infecta, a quo emundata fuit, antequam ex utero nasceretur: sed a peccato actuali omnino immunis fuit.</p>
            <p xml:id="ta-l3d3q1-d1e511">Alia duo concedimus.</p>
          </div>
          <div xml:id="ta-l3d3q1-Dd1e515">
            <head xml:id="ta-l3d3q1-Hd1e517">Quaestiuncula 3</head>
            <p xml:id="ta-l3d3q1-d1e520">Ad tertiam quaestionem dicendum, quod in secunda sanctificatione et emundatio et confirmatio in bono quodammodo consummata est secundum perfectionem viae; sed in assumptione ejus gloriosa consummata est secundum perfectionem patriae; quod sic patet. In prima enim sanctificatione ablata fuit inclinatio fomitis remanente essentia ejus. In secunda vero fuit extinctus ipse fomes per essentiam, remanentibus adhuc poenalitatibus ex peccato causatis, a quibus plene liberata 
              <cb ed="#H" n="15vb" select="canvas-51994144.json"/>
              fuit per gloriam assumptionis. Similiter etiam est ex parte altera. In prima sanctificatione gratia collata fuit ad bonum efficaciter liberum arbitrium inclinans, quamvis non esset sufficiens ad tollendum flexibilitatem liberi arbitrii in malum, quam etiam homo in primo statu habuit. In secunda vero sanctificatione gratia superaddita fuit, quae ita potentiam liberi arbitrii impleret ut in contrarium flecti non posset, non quidem tollendo naturam libero arbitrio, sed defectum; sicut materia caeli ex eo quod subsistit formae quae omnem privationem ab ea excludit, non est in potentia ad corruptionem. Sed in tertia exaltatione ejus per gratiam perfectam in gloriam transeuntem fini conjuncta est, ex quo perfecta immobilitas causatur.</p>
            <p xml:id="ta-l3d3q1-d1e525">Ad primum ergo contra hoc objectum dicendum, quod in prima sanctificatione consecuta est immunitatem a peccato, non per gratiam confirmantem, sed per ligationem fomitis ad malum inclinantis, et per custodiam divinae providentiae, sine qua, etiam fomite omnino extincto, peccare potuisset, sicut et Adam peccavit, nisi esset in ea gratia consummata.</p>
            <p xml:id="ta-l3d3q1-d1e528">Ad secundum dicendum, quod potentia peccandi aufertur dupliciter. Vel per hoc quod liberum arbitrium ultimo fini conjungitur, qui ipsum superimplet, ut nullus defectus in eo remaneat; et hoc fit per gloriam; unde in nullo puro viatore sic peccandi potentia solvitur, ut cum ablatione potentiae peccandi tollatur potentia moriendi, nisi in Christo, in quo dispensative remansit, ad opus redemptionis complendum. Alio modo aufertur per hoc quod gratia tanta infunditur, quae omnem defectum tollat; et sic in beata virgine, quando concepit Dei filium, ablata est peccandi potentia, quamvis in statu viae ipsa virgo remaneret.</p>
            <p xml:id="ta-l3d3q1-d1e531">Ad tertium dicendum, quod si per impossibile ponatur, beatam virginem post secundam sanctificationem alium filium ex carnali copula concepisse, ille filius peccatum originale habuisset, non ex parte matris, sed ex parte patris. Si vero ponatur illum patrem pari modo sanctificatum fuisse sicut beata virgo in sanctificatione secunda, ille filius peccatum originale non habuisset. Vel dicendum secundum aliam opinionem, quod neque in secunda sanctificatione fomes remotus fuit a beata virgine secundum quod est infectio naturae. Neque hoc prohibet confirmationem ejus in bono: fomes enim confirmationi opponitur secundum quod est vitium personae, ad concupiscentiam actualem inclinans.</p>
          </div>
        </div>
      </div>
    </body>
  </text>
</TEI>