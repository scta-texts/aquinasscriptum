<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 24, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 24, Quaestio 3</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="423b"/>
      </div>
    </front>
    <body>
      <div xml:id="ta-l4d24q3">
        <head xml:id="ta-l4d24q3-Hd1e97">Quaestio 3</head>
        <div xml:id="ta-l4d24q3-Dd1e100">
          <head xml:id="ta-l4d24q3-Hd1e102">Prooemium</head>
          <p xml:id="ta-l4d24q3-d1e105">Deinde quaeritur de quibusdam quae sunt ordinibus annexa; et circa hoc quaeruntur tria:
            1 de corona; 2 de episcopatu; 3 de vestibus sacris.</p>

        </div>
        <div xml:id="ta-l4d24q3-Dd1e109" type="articulus">
          <head xml:id="ta-l4d24q3-Hd1e111">Articulus 1</head>

          <head xml:id="ta-l4d24q3-Hd1e114" type="question-title">Utrum ordinati debeant coronae tonsuram habere</head>

          <div xml:id="ta-l4d24q3-Dd1e117">
            <head xml:id="ta-l4d24q3-Hd1e119">Quaestiuncula 1</head>
            <p xml:id="ta-l4d24q3-d1e122">Ad primum sic proceditur. Videtur quod ordinati non debeant coronae tonsuram habere.
              Quia dominus captivitatem comminatur et dispersionem his qui sic attenduntur, ut patet
              Deuter. 32, 42: <quote xml:id="ta-l4d24q3-Qd1e124">de captivitate nudati inimicorum capitis</quote>; et Hierem.
              49, 32: <quote xml:id="ta-l4d24q3-Qd1e127">dispergam in omnem ventum eos qui in comam attonsi sunt</quote>. Sed
              ministris Christi non debetur captivitas, sed libertas. Ergo corona, tonsura et rasura
              eis non competit.</p>
            <p xml:id="ta-l4d24q3-d1e131">Praeterea, veritas debet respondere figurae. Sed figura coronae praecessit in veteri
              lege in tonsura Nazaraeorum, sicut in littera dicitur. Cum ergo Nazaraei non essent
              ordinati ad ministerium divinum, videtur quod ministris Ecclesiae non debeatur
              tonsura, vel rasura coronae; et hoc etiam videtur per hoc quod conversi, qui non sunt
              ministri Ecclesiae, tondentur in religionibus.</p>
            <p xml:id="ta-l4d24q3-d1e134">Praeterea, per capillos superflua signantur, quia capilli ex superfluis generantur.
              Sed ministri altaris omnes superfluitates a se debent abjicere. Ergo totaliter debent
              caput tondere, et non in modum coronae.</p>
            <p xml:id="ta-l4d24q3-d1e137">Sed contra: quia secundum Gregorium servire Deo, regnare est. Sed corona est signum
              regni. Ergo illis qui ad divinum ministerium applicantur, corona competit.</p>
            <p xml:id="ta-l4d24q3-d1e141">Praeterea, capilli in velamentum dati sunt, ut patet 1 Corinth. 11. Sed ministri
              altaris debent habere mentem revelatam. Ergo competit eis rasura coronae.</p>

          </div>
          <div xml:id="ta-l4d24q3-Dd1e145">
            <head xml:id="ta-l4d24q3-Hd1e147">Quaestiuncula 2</head>
            <p xml:id="ta-l4d24q3-d1e150">Ulterius. Videtur quod corona sit ordo. Quia in actibus Ecclesiae spiritualia
              corporalibus respondent. Sed corona est quoddam corporale signum quod Ecclesia
              adhibet. Ergo videtur quod signum interius respondeat ei; et ita etiam in coronatione
              imprimetur character, et erit ordo.</p>
            <p xml:id="ta-l4d24q3-d1e153">Praeterea, sicut ab episcopo solum datur confirmatio et alii ordines, ita et corona.
              Sed in confirmatione et aliis ordinibus imprimitur character. Ergo et in corona, et
              sic idem quod prius.</p>
            <p xml:id="ta-l4d24q3-d1e156">Praeterea, ordo importat quemdam dignitatis gradum. Sed clericus hoc ipso quod
              clericus est, in gradu supra populum constituitur. Ergo corona per quam efficitur
              clericus, est aliquis ordo.</p>
            <p xml:id="ta-l4d24q3-d1e159">Sed contra, nullus ordo datur nisi in Missae celebratione. Sed corona datur etiam
              absque officio Missae. Ergo non est ordo.</p>
            <p xml:id="ta-l4d24q3-d1e163">Praeterea, in collatione cujuslibet ordinis fit mentio de aliqua potestate data; non
              autem in collatione coronae. Ergo non est ordo.</p>

          </div>
          <div xml:id="ta-l4d24q3-Dd1e167">
            <head xml:id="ta-l4d24q3-Hd1e169">Quaestiuncula 3</head>
            <p xml:id="ta-l4d24q3-d1e172">Ulterius. Videtur quod per acceptionem coronae aliquis renuntiet temporalibus bonis.
              Ipsi enim dicunt cum coronantur: <quote xml:id="ta-l4d24q3-Qd1e174">dominus pars hereditatis meae</quote>. Sed
              sicut dicit Hieronymus, dominus cum istis temporalibus pars fieri dedignatur. Ergo
              abrenuntiat temporalibus.</p>
            <p xml:id="ta-l4d24q3-d1e178">Praeterea, justitia ministrorum novi testamenti debet abundare super ministros
              veteris, ut patet Matth. 5. Sed ministri veteris testamenti, scilicet Levitae, non
              acceperunt partem hereditatis cum fratribus suis. Ergo nec ministri novi testamenti
              habere debent.</p>
            <p xml:id="ta-l4d24q3-d1e181">Praeterea, Hugo dicit, quod postquam aliquis factus est clericus, deinceps debet de
              stipendiis Ecclesiae sustentari. Sed hoc non esset, si patrimonium suum retineret.
              Ergo videtur quod abrenuntiet in hoc quod clericus fit.</p>
            <p xml:id="ta-l4d24q3-d1e184">Sed contra est quod Hieremias fuit de ordine sacerdotali, ut patet Hierem. 1. Sed
              ipse habuit possessionem ex hereditatis jure, ut patet Hierem. 39. Ergo clerici
              possunt habere patrimonialia bona.</p>
            <p xml:id="ta-l4d24q3-d1e188">Praeterea, si hoc non possent, non videretur tunc differentia inter clericos
              saeculares et religiosos.</p>
          </div>
          <div xml:id="ta-l4d24q3-Dd1e193">
            <head xml:id="ta-l4d24q3-Hd1e195">Quaestiuncula 1</head>
            <p xml:id="ta-l4d24q3-d1e198">Respondeo dicendum ad primam quaestionem, quod eis qui ad divina ministeria
              applicantur competit tonsura et rasura in modum coronae; et ratione figurae, quia
              corona est signum regni; et perfectionis, cum sit circularis. Illi autem qui divinis
              ministeriis applicantur, adipiscuntur regiam dignitatem, et perfecti in virtute esse
              debent. Competit etiam eis ratione subtractionis capillorum, et ex parte superiori per
              rasuram, ne mens eorum temporalibus occupationibus a contemplatione divinorum
              retardetur; et ex parte inferiori per tonsuram, ne eorum sensus temporalibus
              obvolvantur.</p>
            <p xml:id="ta-l4d24q3-d1e201">Ad primum ergo dicendum, quod dominus comminatur illis qui hoc ad cultum Daemonum
              faciebant.</p>
            <p xml:id="ta-l4d24q3-d1e204">Ad secundum dicendum, quod ea quae fiebant in veteri testamento, imperfecte
              repraesentant ea quae sunt in novo testamento; et ideo ea quae pertinent ad ministros
              novi testamenti, non solum significantur per officia Levitarum, sed per omnes illos
              qui aliquam perfectionem profitebantur. Nazaraei autem profitebantur perfectionem
              quamdam in depositione comae, significantes temporalium contemptum; quamvis non in
              modum coronae deponerent, sed omnino totum: quia nondum erat tempus regalis et
              perfecti sacerdotii. Et similiter etiam conversi tonduntur propter renuntiationem
              temporalium; sed non raduntur, quia non occupantur divinis ministeriis, in quibus
              divina oporteat eos mente contemplari.</p>
            <p xml:id="ta-l4d24q3-d1e207">Ad tertium dicendum, quod non solum debet significari temporalium abjectio, sed etiam
              regalis dignitas in forma coronae; et ideo non debet totaliter coma tolli; et etiam ne
              indecens videatur.</p>

          </div>
          <div xml:id="ta-l4d24q3-Dd1e211">
            <head xml:id="ta-l4d24q3-Hd1e213">Quaestiuncula 2</head>
            <p xml:id="ta-l4d24q3-d1e216">Ad secundam quaestionem dicendum, quod ministri Ecclesiae a populo separantur ad
              vacandum divino cultui. In cultu autem divino quaedam sunt quae per potentias
              determinatas sunt exercenda; et ad haec datur spiritualis potestas ordinis: quaedam
              autem sunt quae communiter a toto ministrorum collegio fiunt, sicut dicere divinas
              laudes; et ad hoc non praeexigitur aliqua potestas ordinis, sed solum quaedam
              deputatio ad tale officium; et hoc fit per coronam; et ideo non est ordo, sed
              praeambulum ad ordinem.</p>
            <p xml:id="ta-l4d24q3-d1e219">Ad primum ergo dicendum, quod corona habet interius aliquod spirituale quod ei
              respondet, sicut signum signato; sed hoc non est aliqua spiritualis potestas; et ideo
              in corona non imprimitur character, nec est ordo.</p>
            <p xml:id="ta-l4d24q3-d1e222">Ad secundum dicendum, quod quamvis per coronam non imprimatur character, tamen
              deputatur homo ad divinum cultum; et ideo talis deputatio debet fieri per summum
              ministrorum, scilicet episcopum, qui etiam vestes benedicit, et vasa, et omnia quae ad
              cultum divinum applicantur.</p>
            <p xml:id="ta-l4d24q3-d1e225">Ad tertium dicendum, quod ex hoc quod aliquis est clericus, est in altiori statu quam
              laicus; non tamen habet ampliorem potestatis gradum, quod ad ordinem requiritur.</p>

          </div>
          <div xml:id="ta-l4d24q3-Dd1e229">
            <head xml:id="ta-l4d24q3-Hd1e231">Quaestiuncula 3</head>
            <p xml:id="ta-l4d24q3-d1e234">Ad tertiam quaestionem dicendum, quod clerici in hoc quod coronam accipiunt, non
              renuntiant patrimonio, neque aliis rebus temporalibus: quia terrenorum possessio non
              contrariatur divino cultui, ad quem clerici deputantur, sed nimia eorum solicitudo:
              quia, ut dicit Gregorius, affectus in crimine est.</p>
            <p xml:id="ta-l4d24q3-d1e237">Ad primum ergo dicendum, quod dominus dedignatur pars fieri, ut ex aequo cum aliis
              diligatur; ita scilicet quod aliquis ponat finem suum in Deo et in rebus mundi; non
              tamen dedignatur fieri pars eorum qui res mundi ita possident quod per eas a cultu
              divino non retrahuntur.</p>
            <p xml:id="ta-l4d24q3-d1e240">Ad secundum dicendum, quod Levitae in veteri testamento habebant jus in hereditate
              paterna; sed ideo non acceperunt partem cum aliis tribubus, quod erant per omnes
              tribus dispergendi; quod fieri non potuisset, si unam determinatam partem terrae
              accepissent, sicut aliae tribus.</p>
            <p xml:id="ta-l4d24q3-d1e243">Ad tertium dicendum, quod si sint indigentes clerici ad sacros ordines promoti,
              episcopus qui eos promovit, debet eis providere, alias non tenetur; ipsi autem ex
              ordine suscepto tenentur Ecclesiae ministrare. Verbum autem Hugonis intelligitur
              quando non habent unde sustententur.</p>
          </div>
        </div>
        <div xml:id="ta-l4d24q3-Dd1e248" type="articulus">
          <head xml:id="ta-l4d24q3-Hd1e250">Articulus 2</head>

          <head xml:id="ta-l4d24q3-Hd1e253" type="question-title">Utrum supra sacerdotalem ordinem debeat esse aliqua potestas
            episcopalis</head>

          <div xml:id="ta-l4d24q3-Dd1e256">
            <head xml:id="ta-l4d24q3-Hd1e258">Quaestiuncula 1</head>
            <p xml:id="ta-l4d24q3-d1e261">Ad secundum sic proceditur. Videtur quod supra sacerdotalem ordinem non debeat esse
              aliqua potestas episcopalis. Quia, sicut in littera dicitur, ordo sacerdotalis ab
              Aaron sumpsit exordium. Sed in veteri lege nullus erat supra Aaron. Ergo nec in nova
              lege debet aliqua potestas esse supra sacerdotalem.</p>
            <p xml:id="ta-l4d24q3-d1e264">Praeterea, potestates ordinantur secundum actus. Sed nullus actus sacer potest esse
              major quam consecrare corpus Christi, ad quod est potestas sacerdotalis. Ergo supra
              sacerdotalem potestatem non debet esse episcopalis.</p>
            <p xml:id="ta-l4d24q3-d1e267">Praeterea, sacerdos in offerendo gerit figuram Christi in Ecclesia, qui se patri pro
              nobis obtulit. Sed in Ecclesia nullus est major Christo, quia ipse est caput
              Ecclesiae. Ergo nulla potestas debet esse supra sacerdotalem potestatem.</p>
            <p xml:id="ta-l4d24q3-d1e270">Sed contra, potestas tanto est altior, quanto ad plura se extendit. Sed potestas
              sacerdotalis, ut dicit Dionysius, extendit se ad purgandum et illuminandum tantum;
              episcopalis autem ad hoc, et ad perficiendum. Ergo supra sacerdotalem potestatem debet
              esse episcopalis.</p>
            <p xml:id="ta-l4d24q3-d1e274">Praeterea, divina ministeria debent esse magis ordinata quam humana. Sed humanorum
              officiorum ordo exigit ut in quolibet officio praeponatur unus qui sit princeps illius
              officii, sicut praeponitur militibus dux. Ergo et sacerdotibus debet aliquis praeponi
              qui sit sacerdotum princeps, et hic est episcopus. Ergo episcopalis potestas debet
              esse supra sacerdotalem.</p>

          </div>
          <div xml:id="ta-l4d24q3-Dd1e278">
            <head xml:id="ta-l4d24q3-Hd1e280">Quaestiuncula 2</head>
            <p xml:id="ta-l4d24q3-d1e283">Ulterius. Videtur quod episcopatus sit ordo. Primo per hoc quod Dionysius assignat
              hos tres ordines ecclesiasticae hierarchiae, episcopum, sacerdotem, et ministrum. In
              littera etiam dicitur, quod est ordo episcoporum quadripartitus.</p>
            <p xml:id="ta-l4d24q3-d1e286">Praeterea, ordo nihil aliud est quam quidam potestatis gradus in spiritualibus
              dispensandis. Sed episcopi possunt dispensare aliqua sacramenta quae non possunt
              dispensare sacerdotes, sicut confirmationem et ordinem. Ergo episcopatus est ordo.</p>
            <p xml:id="ta-l4d24q3-d1e289">Praeterea, in Ecclesia non est aliqua spiritualis potestas nisi ordinis vel
              jurisdictionis. Sed ea quae pertinent ad potestatem episcopalem, non sunt
              jurisdictionis; alias possent committi non episcopo, quod est falsum. Ergo sunt
              potestatis ordinis: ergo episcopus habet aliquem ordinem quem non habet sacerdos
              simplex; et sic episcopatus est ordo.</p>
            <p xml:id="ta-l4d24q3-d1e292">Sed contra, quia unus ordo non dependet a praecedenti quantum ad necessitatem
              sacramenti. Sed episcopalis potestas dependet a sacerdotali: quia nullus potest
              recipere episcopalem, nisi prius habeat sacerdotalem. Ergo episcopatus non est
              ordo.</p>
            <p xml:id="ta-l4d24q3-d1e296">Praeterea, majores ordines non conferuntur nisi in sabbatis. Sed episcopalis potestas
              traditur in dominicis. Ergo non est ordo.</p>

          </div>
          <div xml:id="ta-l4d24q3-Dd1e300">
            <head xml:id="ta-l4d24q3-Hd1e302">Quaestiuncula 3</head>
            <p xml:id="ta-l4d24q3-d1e305">Ulterius. Videtur quod supra episcopos non possit aliquis esse superior in Ecclesia.
              Quia omnes episcopi sunt apostolorum successores. Sed potestas quae est data uni
              apostolorum, scilicet Petro, Matth. 16, est etiam data omnibus apostolis, Joan. 20.
              Ergo omnes episcopi sunt pares, et unus non est supra alterum.</p>
            <p xml:id="ta-l4d24q3-d1e308">Praeterea, ritus Ecclesiae magis debet esse conformis ritui Judaeorum quam ritui
              gentilium. Sed distinctio episcopalis dignitatis, et ordinatio unius super alium, ut
              in littera dicitur, est a gentilibus introducta; in veteri autem lege non erat. Ergo
              nec in Ecclesia episcopus unus super alium esse debet.</p>
            <p xml:id="ta-l4d24q3-d1e311">Praeterea, superior potestas non potest conferri per inferiorem, neque aequalis per
              aequalem: quia <quote xml:id="ta-l4d24q3-Qd1e313" source="http://scta.info/resource/hebr7_7">sine ulla contradictione, quod minus est, a meliore
                benedicitur</quote>: Hebr. 7, 7; unde etiam sacerdos non promovet episcopum, neque
              sacerdotem, sed episcopus sacerdotem; et episcopus potest quemlibet episcopum
              promovere, quia etiam Ostiensis episcopus consecrat Papam. Ergo episcopalis dignitas
              in omnibus est aequalis; et sic unus episcopus non debet aliis subesse, ut in littera
              dicitur.</p>
            <p xml:id="ta-l4d24q3-d1e317">Sed contra est quod legitur in Concilio Constantinopolitano: <quote xml:id="ta-l4d24q3-Qd1e319">veneramur
                secundum Scripturas et canonum definitiones sanctissimum antiquae Romae episcopum
                primum esse et maximum episcoporum; et post ipsum, Constantinopolitanum
                episcopum</quote>. Ergo unus episcopus est super alium.</p>
            <p xml:id="ta-l4d24q3-d1e324">Praeterea, beatus Cyrillus episcopus Alexandrinus dicit: <quote xml:id="ta-l4d24q3-Qd1e326">ut membra maneamus in
                capite nostro apostolico throno Romanorum pontificum, a quo nostrum est quaerere
                quid credere et quid tenere debeamus, ipsum venerantes, ipsum rogantes prae omnibus:
                quoniam ipsius solius est reprehendere, corrigere, statuere, disponere, solvere et
                ligare, loco illius qui ipsum aedificavit, et nulli alii quod suum est plenum, sed
                ipsi soli dedit: cui omnes jure divino caput inclinant, et primates mundi, tamquam
                ipsi domino Jesu Christo obediunt</quote>. Ergo episcopi aliqui subsunt etiam jure
              divino.</p>
          </div>
          <div xml:id="ta-l4d24q3-Dd1e332">
            <head xml:id="ta-l4d24q3-Hd1e334">Quaestiuncula 1</head>
            <p xml:id="ta-l4d24q3-d1e337">Respondeo dicendum ad primam quaestionem, quod sacerdos habet duos actus: unum
              principalem, scilicet consecrare verum corpus Christi; alium secundarium, scilicet
              praeparare populum ad susceptionem hujus sacramenti, ut prius dictum est. Quantum
              autem ad primum actum actus sacerdotis non dependet ab aliqua superiori potestate,
              nisi divina; sed quantum ad secundum dependet ab aliqua superiori potestate, et
              humana. Omnis enim potestas quae non potest exire in actum nisi praesuppositis
              quibusdam ordinationibus, dependet ab illa potestate quae illas ordinationes facit.
              Sacerdos autem non potest absolvere et ligare nisi praesupposita praelationis
              jurisdictione, qua sibi subdantur illi quos absolvit; potest autem consecrare
              quamlibet materiam a Christo determinatam; nec aliud requiritur quantum est de
              necessitate sacramenti, quamvis ex quadam congruitate praesupponatur actus episcopalis
              in consecratione altaris, et vestium ejus. Et ita patet quod oportet esse supra
              sacerdotalem potestatem episcopalem quantum ad actum secundarium sacerdotis, non autem
              quantum ad primum.</p>
            <p xml:id="ta-l4d24q3-d1e340">Ad primum ergo dicendum, quod Aaron sacerdos fuit et pontifex, idest sacerdotum
              princeps. Sumpsit ergo sacerdotalis potestas ab ipso exordium, inquantum fuit sacerdos
              sacrificia offerens, quod etiam minoribus sacerdotibus licebat; sed non ab eo
              inquantum fuit pontifex, per quam potestatem poterat aliqua facere, ut ingredi semel
              in anno in sancta sanctorum, quod aliis non licebat.</p>
            <p xml:id="ta-l4d24q3-d1e343">Ad secundum dicendum, quod quantum ad illum actum non est aliqua potestas superior,
              sed quantum ad alium, ut dictum est.</p>
            <p xml:id="ta-l4d24q3-d1e346">Ad tertium dicendum, quod sicut omnium rerum naturalium perfectiones praeexistunt
              exemplariter in Deo, ita Christus fuit exemplar officiorum ecclesiasticorum. Unde
              unusquisque minister Ecclesiae quantum ad aliquid gerit typum Christi, ut ex littera
              patet; et tamen ille est superior qui secundum majorem perfectionem Christum
              repraesentat. Sacerdos autem repraesentat Christum in hoc quod per se ipsum aliquod
              ministerium implevit; sed episcopus in hoc quod alios ministros instituit, et
              Ecclesiam fundavit. Unde ad episcopum pertinet mancipare aliquid divinis obsequiis,
              quasi cultum divinum ad similitudinem Christi statuens; et propter hoc etiam episcopus
              specialiter sponsus Ecclesiae dicitur, sicut Christus.</p>

          </div>
          <div xml:id="ta-l4d24q3-Dd1e350">
            <head xml:id="ta-l4d24q3-Hd1e352">Quaestiuncula 2</head>
            <p xml:id="ta-l4d24q3-d1e355">Ad secundam quaestionem dicendum, quod ordo potest accipi dupliciter. Uno modo
              secundum quod est sacramentum; et sic, ut prius dictum est, ordinatur omnis ordo ad
              Eucharistiae sacramentum; unde, cum episcopus non habeat potestatem superiorem
              sacerdote quantum ad hoc, non erit episcopatus ordo. Alio modo potest considerari ordo
              secundum quod est officium quoddam respectu quarumdam actionum sacrarum; et sic, cum
              episcopus habeat potestatem in actionibus hierarchicis respectu corporis mystici supra
              sacerdotem, episcopatus erit ordo; et secundum hoc loquuntur auctoritates
              inductae.</p>
            <p xml:id="ta-l4d24q3-d1e358">Unde patet solutio ad primum.</p>
            <p xml:id="ta-l4d24q3-d1e361">Ad secundum dicendum, quod ordo, secundum quod est sacramentum imprimens characterem,
              ordinatur specialiter ad sacramentum Eucharistiae, in quo ipse Christus continetur,
              quia per characterem ipsi Christo configuramur; et ideo licet detur aliqua potestas
              spiritualis episcopo in sui promotione respectu aliquorum sacramentorum, non tamen
              illa potestas habet rationem characteris; et propter hoc episcopatus non est ordo,
              secundum quod ordo est quoddam sacramentum.</p>
            <p xml:id="ta-l4d24q3-d1e364">Ad tertium dicendum, quod potestas episcopalis non est tantum jurisdictionis, sed
              etiam ordinis, ut ex dictis patet, secundum quod ordo communiter accipitur.</p>

          </div>
          <div xml:id="ta-l4d24q3-Dd1e368">
            <head xml:id="ta-l4d24q3-Hd1e370">Quaestiuncula 3</head>
            <p xml:id="ta-l4d24q3-d1e373">Ad tertiam quaestionem dicendum, quod ubicumque sunt multa regimina ordinata in unum,
              oportet esse aliquod universale regimen supra particularia regimina: quia in omnibus
              virtutibus et artibus, ut dicitur in 1 Ethic., est ordo secundum ordinem finium. Bonum
              autem commune divinius est quam bonum speciale; et ideo super potestatem regitivam
              quae conjectat bonum speciale, oportet esse potestatem regitivam universalem respectu
              boni communis, alias non posset esse colligatio ad unum; et ideo cum tota Ecclesia sit
              unum corpus, oportet, si ista unitas debet conservari, quod sit aliqua potestas
              regitiva respectu totius Ecclesiae supra potestatem episcopalem, qua unaquaeque
              specialis Ecclesia regitur; et haec est potestas Papae; et ideo qui hanc potestatem
              negant, schismatici dicuntur, quasi divisores ecclesiasticae unitatis. Et inter
              episcopum simplicem et Papam sunt alii gradus dignitatum correspondentes gradibus
              unionis; secundum quos una congregatio vel communitas includit aliam; sicut communitas
              unius provinciae includit communitatem civitatis; et communitas regni communitatem
              unius provinciae; et communitas totius mundi communitatem unius regni.</p>
            <p xml:id="ta-l4d24q3-d1e376">Ad primum ergo dicendum, quod quamvis omnibus apostolis data sit communiter potestas
              ligandi et solvendi; tamen ut in hac potestate ordo aliquis significaretur, primo soli
              Petro data est, ut ostendatur quod ab eo in alios debeat ista potestas descendere,
              propter quod etiam ei dixit singulariter, Luc. 22, 32: <quote xml:id="ta-l4d24q3-Qd1e378">confirma fratres tuos;
                et: pasce oves meas</quote>, idest loco mei, ubi Chrysostomus dicit:
                <quote xml:id="ta-l4d24q3-Qd1e381">praepositus et caput esto fratrum, ut ipsi te in loco meo assumentes ubique
                terrarum te in throno tuo sedentem praedicent, et confirment</quote>.</p>
            <p xml:id="ta-l4d24q3-d1e385">Ad secundum dicendum, quod ritus Judaeorum non erat diffusus in diversis regnis et
              provinciis, sed tantum in una gente; et ideo non oportebat quod sub eo qui habebat
              potestatem principalem alii pontifices distinguerentur. Sed Ecclesiae ritus sicut et
              gentilium, per diversas nationes diffunditur; et ideo oportet quod quantum ad hoc
              magis gentilium ritui quam Judaeorum, status Ecclesiae conformetur.</p>
            <p xml:id="ta-l4d24q3-d1e388">Ad tertium dicendum, quod potestas episcopi exceditur a potestate Papae quasi a
              potestate ejusdem generis; et ideo omnem actum hierarchicum quem potest facere Papa in
              ministratione sacramentorum, potest facere episcopus; non autem omnem actum quem
              potest facere episcopus, potest facere sacerdos in sacramentorum collatione; et ideo
              quantum ad ea quae sunt episcopalis ordinis, omnes episcopi sunt aequales; et propter
              hoc quilibet alium potest consecrare.</p>
          </div>
        </div>
        <div xml:id="ta-l4d24q3-Dd1e393" type="articulus">
          <head xml:id="ta-l4d24q3-Hd1e395">Articulus 3</head>

          <head xml:id="ta-l4d24q3-Hd1e398" type="question-title">Utrum vestes ministrorum convenienter in Ecclesia institutae
            sint</head>

          <p xml:id="ta-l4d24q3-d1e401">Ad tertium sic proceditur. Videtur quod vestes ministrorum non convenienter in Ecclesia
            institutae sint. Ministri enim novi testamenti magis tenentur ad castitatem quam
            ministri veteris. Sed inter alias vestes ministrorum veteris testamenti erant feminalia
            in signum castitatis. Ergo multo fortius nunc esse debent inter vestes ministrorum.</p>
          <p xml:id="ta-l4d24q3-d1e404">Praeterea, sacerdotium novi testamenti est dignius quam veteris sacerdotium. Sed
            veteres sacerdotes habebant mitras, quod est signum dignitatis. Ergo sacerdotes novae
            legis eas debent habere.</p>
          <p xml:id="ta-l4d24q3-d1e407">Praeterea, sacerdos est propinquior ordinibus ministrorum quam ordo episcopalis. Sed
            episcopi utuntur vestibus ministrorum, scilicet Dalmatica, quae est vestis diaconi, et
            tunica, quae est vestis subdiaconi. Ergo multo fortius simplices sacerdotes debent uti
            eis.</p>
          <p xml:id="ta-l4d24q3-d1e411">Praeterea, in veteri lege pontifex deferebat superhumerale, quod significabat onus
            Evangelii, ut dicit Beda. Hoc autem maxime nostris pontificibus incumbit. Ergo debent
            habere superhumerale.</p>
          <p xml:id="ta-l4d24q3-d1e414">Praeterea, in rationali quo utebantur pontifices veteris legis, scribebatur:
              <quote xml:id="ta-l4d24q3-Qd1e416">doctrina et veritas</quote>. Sed veritas maxime in nova lege declarata est.
            Ergo pontificibus novae legis competit.</p>
          <p xml:id="ta-l4d24q3-d1e420">Praeterea, lamina aurea, in qua scriptum erat nomen Dei, erat dignissimum ornamentum
            veteris legis. Ergo illud maxime debuit transferri in novam legem.</p>
          <p xml:id="ta-l4d24q3-d1e423">Praeterea, ea quae exterius geruntur in ministris Ecclesiae, sunt signa interioris
            potestatis. Sed archiepiscopus non habet alterius generis potestatem quam episcopus, ut
            dictum est. Ergo non debet habere pallium, quod non habent episcopi.</p>
          <p xml:id="ta-l4d24q3-d1e426">Praeterea, potestatis plenitudo residet penes Romanum pontificem. Sed ipse non habet
            baculum. Ergo nec alii episcopi debent habere.</p>
          <p xml:id="ta-l4d24q3-d1e429">Respondeo dicendum, quod vestes ministrorum, ut supra dictum est, designant idoneitatem
            quae in eis requiritur ad tractandum divina. Et quia quaedam sunt quae in omnibus
            requiruntur, et quaedam quae in superioribus, quae non ita exiguntur in inferioribus;
            ideo quaedam vestes sunt omnibus ministris communes, quaedam autem superiorum tantum; et
            ideo omnibus ministris competit amictus, humeros tegens, quo significatur fortitudo ad
            divina officia exequenda, quibus mancipantur. Et similiter alba, quae significat
            puritatem vitae, et cingulum, quod significat repressionem carnis. Sed subdiaconus
            ulterius habet manipulum in sinistra, quo significatur extersio minimarum macularum,
            quia manipulus est quasi sudarium ad extergendum vultum: ipsi enim primo ad sacra
            tractanda admittuntur: habent etiam tunicam strictam, per quam doctrina Christi
            significatur, unde et in veteri lege in ipsa tintinnabula pendebant. Subdiaconi enim
            primo admittuntur ad doctrinam novae legis annuntiandum. Sed diaconus habet amplius
            stolam in sinistro humero in signum quod applicatur ad ministerium in ipsis sacramentis,
            et Dalmaticam, quae est vestis larga, sic dicta; quia in Dalmatiae partibus primo usus
            ejus fuit, ad significandum quod ipse primo dispensator sacramentorum ponitur: ipse enim
            sanguinem dispensat; in dispensatione autem largitas requiritur. Sed sacerdoti stola in
            utroque humero ponitur, ut ostendatur quod plena potestas dispensandi sacramenta ei
            datur, non ut ministro alterius; et ideo stola descendit usque ad inferiora: habet etiam
            et casulam, quae significat caritatem, quia sacramentum consecrat caritatis, scilicet
            Eucharistiam. Sed episcopi addunt novem ornamenta supra sacerdotes, quae sunt caligae,
            sandalia, succinctorium, tunica, Dalmatica, mitra, chirothecae, anulus, et baculus; quia
            novem sunt quae supra sacerdotem possunt: scilicet clericos ordinare, virgines
            benedicere, basilicas dedicare, clericos deponere, synodos celebrare, chrisma conficere,
            confirmare, vestes et vasa consecrare. Vel per caligas significatur rectitudo gressuum:
            per sandalia, quae pedes tegunt, contemptus terrenorum; per succinctorium, quo stola
            ligatur cum alba, amor honestatis: per tunicam perseverantia, quia Joseph tunicam
            talarem habuisse legitur quasi descendentem usque ad talos, per quos significatur
            extremitas vitae: per Dalmaticam largitas in operibus misericordiae; per chirothecas
            cautela in opere; per mitram scientia utriusque testamenti; unde et duo cornua habet:
            per baculum cura pastoralis, qua debet colligere vagos, quod significat curvitas in
            capite baculi, sustentare infirmos, quod significat ipse stipes baculi; sed pungere
            lentos, quod significat stimulus in pede baculi, unde versus: <quote xml:id="ta-l4d24q3-Qd1e431">collige, sustenta,
              stimula, vaga, morbida, lenta</quote>. Per anulum sacramenta fidei qua Ecclesia
            desponsatur Christo: ipsi enim sunt Ecclesiae sponsi loco Christi. Sed ulterius
            archiepiscopi habent pallium in signum privilegiatae potestatis; significat enim torquem
            auream quam solebant legitime certantes accipere.</p>
          <p xml:id="ta-l4d24q3-d1e436">Ad primum ergo dicendum, quod sacerdotibus veteris legis indicebatur continentia illo
            tantum tempore quo ad suum ministerium accedebant; et ideo in signum castitatis tunc
            servandae in sacrificiorum oblatione feminalibus utebantur: sed ministris novi
            testamenti indicitur perpetua continentia; et ideo non est simile.</p>
          <p xml:id="ta-l4d24q3-d1e439">Ad secundum dicendum, quod mitra illa non erat signum alicujus dignitatis, fuit enim
            sicut quoddam galerum, ut Hieronymus dicit: sed cydaris, quae erat signum dignitatis,
            solis pontificibus dabatur, sicut et nunc mitra.</p>
          <p xml:id="ta-l4d24q3-d1e442">Ad tertium dicendum, quod potestas ministrorum est in episcopo sicut in origine; non
            autem in sacerdote, quia ipse non confert illos ordines; et ideo magis episcopus quam
            sacerdos vestibus ministrorum utitur.</p>
          <p xml:id="ta-l4d24q3-d1e445">Ad quartum dicendum, quod loco superhumeralis utitur stola, quae ad idem significandum
            est ad quod erat superhumerale.</p>
          <p xml:id="ta-l4d24q3-d1e448">Ad quintum dicendum, quod pallium succedit loco rationalis.</p>
          <p xml:id="ta-l4d24q3-d1e451">Ad sextum dicendum, quod pro illa lamina habet pontifex crucem, ut Innocentius dicit,
            sicut pro feminalibus habet sandalia, pro linea albam, pro balteo cingulum, pro podere
            tunicam, pro ephod amictum, pro rationali pallium, pro cydari mitram.</p>
          <p xml:id="ta-l4d24q3-d1e455">Ad septimum dicendum, quod quamvis non habeat alterius generis potestatem, tamen eamdem
            habet ampliorem; et ideo ad hanc perfectionem designandum sibi pallium datur, quo
            undique circumdatur.</p>
          <p xml:id="ta-l4d24q3-d1e458">Ad octavum dicendum, quod Romanus pontifex non utitur baculo, quia Petrus misit ipsum
            ad suscitandum quemdam discipulum suum, qui postea factus est episcopus Trevirensis; et
            ideo in dioecesi Trevirensi Papa baculum portat, et non in aliis: vel etiam in signum
            quod non habet coarctatam potestatem, quod curvatio baculi significat.</p>
        </div>
        <div xml:id="ta-l4d24q3-Dd1e463">
          <head xml:id="ta-l4d24q3-Hd1e465">Expositio textus</head>
          <p xml:id="ta-l4d24q3-d1e468"><quote xml:id="ta-l4d24q3-Qd1e469">Nunc ad considerationem sacrae ordinationis accedamus</quote>. Videtur quod male
            ordinetur: quia hoc sacramentum est ad dispensandum alia sacramenta, et ita ante alia
            deberet ordinari. Et dicendum, quod Magister ordinat secundum hoc ad quod ordinantur: et
            quia bonum commune ad quod ordinatur hoc sacramentum, praesupponit bonum personae, ad
            quod ordinantur praecedentia; ideo de hoc non debuit prius determinare. <quote xml:id="ta-l4d24q3-Qd1e472">In
              sacramento ergo septiformis spiritus septem gradus ecclesiastici</quote>. Adaptatio
            quaedam est: quia in quolibet ordine omnia dona spiritus sancti dantur: quia Matthias
            electus est sorte, de quo Dionysius dicit, 5 cap. Eccles. Hierar.: <quote xml:id="ta-l4d24q3-Qd1e475">de divina
              sorte Matthiae data alii alia dixerunt, nec recte, ut existimo. Meum et ipse sensum
              dicam. Videtur enim mihi Scriptura sortem nominasse divinum quoddam donum declarans
              Matthiam quasi divina electione ostensum. Habiturus partem (...) cum his qui bene
              verbum Dei ministraverunt</quote>. Ergo habet omnis lector aureolam. Et dicendum, quod
            verum est, si impleat officium ut non solum legat, sed etiam interpretetur per
            praedicationem, quod tamen non videtur suum officium; et ideo etiam non dicit
            simpliciter quod habeat illorum meritum, sed cum illis, inquantum aliquid de actu eorum
            participat. <quote xml:id="ta-l4d24q3-Qd1e478">Canones duos tantum sacros ordines appellari censent</quote>: propter
            hoc quod hi duo tantum ordines habent actum super ipsum sacramentum; sed subdiaconus
            super sacra vasa tantum.</p>
        </div>
      </div>
    </body>
  </text>
</TEI>