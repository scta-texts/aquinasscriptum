<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum III, Distinctio 21, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum III, Distinctio 21, Quaestio 2</title>
          <date when="2016-03-12">March 12, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-12">March 12, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="75rb"/>
      </div>
    </front>
    <body>
      <div xml:id="ta-l3d21q2">
        <head xml:id="ta-l3d21q2-Hd1e97">Librum III, Distinctio 21, Quaestio 2</head>
        <div xml:id="ta-l3d21q2-Dd1e100">
          <head xml:id="ta-l3d21q2-Hd1e102">Prooemium</head>
          <p xml:id="ta-l3d21q2-d1e105">Deinde quaeritur de resurrectione Christi; et circa hoc quaeruntur quatuor: 1 de
            necessitate resurrectionis; 2 de tempore; 3 de argumentis resurrectionis in communi; 4
            de eis in speciali.</p>
        </div>
        <div xml:id="ta-l3d21q2-Dd1e109" type="articulus">
          <head xml:id="ta-l3d21q2-Hd1e111">Articulus 1</head>
          <head xml:id="ta-l3d21q2-Hd1e114" type="questionTitle">Utrum necesse fuerit Christum resurgere</head>
          <p xml:id="ta-l3d21q2-d1e117">Ad primum sic proceditur. Videtur quod non fuerit necessarium Christum resurgere. Quia,
            sicut dicit Damascenus, resurrectio est ejus quod cecidit et dissolutum est, iterata
            surrectio. Sed Christus non cecidit per peccatum, nec ejus corpus dissolutum est. Ergo
            non debetur ei resurrectio.</p>
          <p xml:id="ta-l3d21q2-d1e120">Praeterea, Augustinus dicit, quod per verbum Dei fit resurrectio animarum, per verbum
            incarnatum fit resurrectio corporum. Sed verbum caro factum est in incarnatione. Ergo
            non fuit necessaria resurrectio neque ad resurrectionem corporum, neque ad
            resurrectionem animarum.</p>
          <p xml:id="ta-l3d21q2-d1e123">Praeterea, post ultimam consummationem non est aliquid necessarium. Sed ultima
            consummatio facta est in passione: quia tunc dixit: <quote xml:id="ta-l3d21q2-Qd1e125">consummatum est</quote>;
            Joan. 19, 30. Ergo non oportuit quod postea resurgeret.</p>
          <p xml:id="ta-l3d21q2-d1e130">Praeterea, ad hoc Christus humanam naturam assumpsit, ut ipsam restauraret. Sed plena
            restauratio facta est in passione; quia et janua aperta est, et liberati sumus a
            peccato, poena, et servitute Diaboli. Ergo non oportuit ut iterato corpus assumeret.</p>
          <p xml:id="ta-l3d21q2-d1e133">Sed contra, <ref xml:id="ta-l3d21q2-Rd1e135"><title ref="#Icor">1 Corinth.</title> 15, 17:</ref>
            <quote xml:id="ta-l3d21q2-Qd1e140" ana="#Icor15_17">si Christus non resurrexit, inanis est fides nostra</quote>. Sed
            sine fide non justificamur. Ergo necessarium fuit Christum resurgere.</p>
          <p xml:id="ta-l3d21q2-d1e144">Praeterea, Gregorius dicit quod vitam nostram resurgendo reparavit. Ergo necessarium
            fuit quod Christus resurgeret.</p>
          <p xml:id="ta-l3d21q2-d1e147">Respondeo dicendum, quod necessitas resurrectionis Christi ex tribus apparet. Primo ex
            ipsa conditione naturae assumptae. Anima enim et corpus sunt partes humanae naturae:
            omnis autem pars est imperfecta respectu totius, ut patet per philosophum in 3 Physic.,
            unde nec corpori sine anima, nec animae sine corpore inest omnis perfectio quam nata
            sunt habere. Et quia naturae assumptae debebatur omnis perfectio quam contingit in
            natura reperire, ideo ei debebatur quod corpus animae semper esset conjunctum. Quod
            autem ad tempus separata fuerunt, hoc fuit propter necessitatem nostrae redemptionis.
            Secundo ex merito passionis ejus: quia ex humilitate passionis meruit gloriam
            resurrectionis. Tertio ex parte nostra, ut scilicet in capite gloriosa resurrectio
            inchoaretur, quae in membris futura erat. Et iterum ut illis qui sunt in patria, non
            solum sit gloria de visione divinitatis, sed etiam de visione humanitatis glorificatae
            in Christo quantum ad corpus et quantum ad animam.</p>
          <p xml:id="ta-l3d21q2-d1e150">Ad primum igitur dicendum, quod illa definitio est resurrectionis secundum quod in
            aliis hominibus invenitur; sed resurrectio Christi potest sic proprie definiri:
            resurrectio est corporis facti incorruptibilis ad animam iterata unio. Vel potest dici,
            quod quamvis Christus non ceciderit per peccatum, cecidit tamen a vita naturae per
            mortem; et corpus quamvis non sit dissolutum per incinerationem, est tamen facta
            dissolutio corporis et animae.</p>
          <p xml:id="ta-l3d21q2-d1e153">Ad secundum dicendum, quod verbum caro factum, non est proxima dispositio ad
            resurrectionem nostram, sed verbum caro factum, et a morte resurgens.</p>
          <p xml:id="ta-l3d21q2-d1e157">Ad tertium dicendum, quod in morte Christi facta est consummatio omnium eorum quae
            exigebantur ad satisfactionem; quae quidem per resurrectionem non est facta, sed magis
            novae vitae inchoatio.</p>
          <p xml:id="ta-l3d21q2-d1e160">Ad quartum dicendum, quod quamvis Christus naturam nostram ad hoc assumpsit ut eam
            repararet; non tamen sequitur quod, reparata natura, debeat eam vel aliquam ejus partem
            abjicere, sed magis perpetuo tenere, sicut perpetua est reintegratio facta in natura.
            Vel dicendum, quod quamvis per passionem proprie loquendo sit facta reparatio quantum ad
            amotionem mali, tamen per resurrectionem oportuit quod consummaretur quantum ad
            perfectionem in bono.</p>
        </div>
        <div xml:id="ta-l3d21q2-Dd1e164" type="articulus">
          <head xml:id="ta-l3d21q2-Hd1e166">Articulus 2</head>
          <head xml:id="ta-l3d21q2-Hd1e169" type="questionTitle">Utrum Christus debuerit tertia die resurgere</head>
          <p xml:id="ta-l3d21q2-d1e172">Ad secundum sic proceditur. Videtur quod Christus non debuit tertia die resurgere.
            Caput enim est conforme membris in natura. Sed per resurrectionem natura reparatur
            quantum ad passibilitatem et mortalitatem. Ergo Christus debuit simul cum aliis
            resurgere, et non tertia die.</p>
          <p xml:id="ta-l3d21q2-d1e175">Praeterea, ut dicit Glossa Hebr. 11, ad hoc est dilata resurrectio omnium in finem
            mundi, ut simul resurgentibus sit majus gaudium. Sed de resurrectione nullius sancti est
            tantum gaudium sicut de resurrectione Christi. Ergo etiam ipse debuit usque ad finem
            mundi suam resurrectionem differre, et non tertia die resurgere.</p>
          <p xml:id="ta-l3d21q2-d1e178">Praeterea, separatio animae a corpore in Christo non fuit facta nisi propter
            redemptionem humanae naturae. Sed in instanti mortis, redemptio soluto pretio completa
            est. Ergo debuit statim resurgere.</p>
          <p xml:id="ta-l3d21q2-d1e182">Praeterea, plus conferendum fuit Christo quam alicui alteri homini. Sed quidam homines
            qui vivi invenientur in fine mundi, statim post mortem resurgent. Ergo multo magis
            Christus resurgere debuit statim, et non in tertium diem resurrectionem differre.</p>
          <p xml:id="ta-l3d21q2-d1e185">Praeterea, <ref xml:id="ta-l3d21q2-Rd1e187"><title ref="#mt">Matth.</title> 12, 40,</ref> dominus dicit: <quote xml:id="ta-l3d21q2-Qd1e192" ana="#mt12_40">sicut fuit Jonas in ventre ceti (...) sic erit filius hominis in corde
              terrae</quote>. Sed non fuit in corde terrae nisi quamdiu fuit mortuus. Ergo tribus
            diebus et tribus noctibus mortuus fuit. Ergo non resurrexit tertia die, sed magis quarta
            vel quinta.</p>
          <p xml:id="ta-l3d21q2-d1e196">Praeterea, nox contra diem dividitur. Sed Gregorius videtur dicere in Homil. Paschae,
            Christum de nocte resurrexisse, sicut Samson de nocte portas Gazae tulit. Ergo Christus
            non resurrexit tertia die, immo magis secunda nocte.</p>
          <p xml:id="ta-l3d21q2-d1e199">Sed contra, in symbolo dicitur: <quote xml:id="ta-l3d21q2-Qd1e201">resurrexit tertia die secundum
              Scripturas</quote>.</p>
          <p xml:id="ta-l3d21q2-d1e205">Praeterea, Rom. 6, dicit Glossa: <quote xml:id="ta-l3d21q2-Qd1e207">quievit in sepulcro una die et duabus noctibus:
              quia nostram duplicem vetustatem sua simpla consumpsit</quote>. Ergo tertia die
            resurrexit.</p>
          <p xml:id="ta-l3d21q2-d1e211">Praeterea, conveniens erat ut veritas mortis nobis manifestaretur. Sed <quote xml:id="ta-l3d21q2-Qd1e213">in ore
              duorum vel trium testium stat omne verbum</quote>; 2 Corinth., 13, 1. Ergo conveniens
            fuit ut tertia die resurgeret.</p>
          <p xml:id="ta-l3d21q2-d1e218">Respondeo dicendum, quod, sicut dictum est, Christus non sustinuit mortem quia debitor
            mortis esset, sed ut mortem nostram sua morte destrueret. Ad hoc autem quod mors nostra
            destrueretur, duo requirebantur: unum scilicet ut ipse non debitor mortis mortem quam
            nos debebamus, pro nobis solveret; aliud est ut nos virtutem mortis ipsius
            cognosceremus, et per fidem mortis virtus mortis in nobis effectum haberet. Unde non
            oportuit quod morte detineretur nisi quantum congruebat ad ostendendam mortis veritatem:
            quae sufficienter manifestata fuit et congruenter per hoc quod tertia die resurrexit:
            tum quia sua morte duas nostras mortes destruxit, ut tangit Glossa inducta: tum quia
            confirmatio, quae fit per testes, ternario testium approbatur: tum quia perfectio in
            ternario consistit, ut dicitur in 1 de caelo et mundo. Alias etiam congruentias non
            difficile est assignare.</p>
          <p xml:id="ta-l3d21q2-d1e221">Ad primum ergo dicendum, quod alii homines debitores mortis erant, et mors in eis non
            fuit ex necessitate finis, sed ex necessitate culpae; non autem sic est in Christo; et
            ideo non oportuit quod Christi resurrectio usque in finem mundi differretur. Vel
            dicendum, quod illud quod est ultimum in operatione, oportet esse primum in intentione;
            unde oportet quod resurrectionem, quam in fine mundi consequemur, primo intendamus.
            Intentio autem et dirigitur et excitatur et roboratur ex inspectione alicujus
            exemplaris, in quo finis secundum rem praecedat; unde sicut intentio nostra qua
            intendimus in gloriam animae, excitatur ex inspectione divinae gloriae, quae est
            exemplar nostrae futurae beatitudinis; ita oportuit quod gloria resurrectionis in aliquo
            exemplari nobis proponeretur, ad cujus conformitatem tenderemus; et hoc est resurrectio
            Christi: unde dicitur Philip. 3, 21: <quote xml:id="ta-l3d21q2-Qd1e223">reformabit corpus humilitatis nostrae
              configuratum corpori claritatis suae</quote>.</p>
          <p xml:id="ta-l3d21q2-d1e227">Ad secundum dicendum, quod gaudium de resurrectione Christi movet ut exemplar ex quo
            dirigimur in finem; non autem ita est de aliis sanctis; et ideo non est simile de
            Christo et de illis.</p>
          <p xml:id="ta-l3d21q2-d1e230">Ad tertium dicendum, quod non solum oportebat quod per mortem fieret redemptio; sed ad
            hoc quod redemptionis ejus participes essemus, oportuit ut veritas mortis nobis
            ostenderetur; et hoc non fuisset, si statim post mortem resurrexisset.</p>
          <p xml:id="ta-l3d21q2-d1e233">Ad quartum dicendum, quod mortis aliorum hominum cognitio non est nobis necessaria ad
            salutem, sicut fides de morte Christi; et ideo resurrectio non est similis de ipso et de
            illis qui vivi invenientur in fine mundi.</p>
          <p xml:id="ta-l3d21q2-d1e236">Ad quintum dicendum, quod dies, ut in 1 Lib., dist. 13, dictum est, diversis modis
            accipitur. Aliquando enim pro die naturali, quae continet spatium viginti quatuor
            horarum; unde includit diem et noctem; aliquando autem pro die artificiali: et sic
            Christus fuit mortuus una die integra, scilicet die sabbati, et duabus integris
            noctibus, scilicet praecedente diem sabbati, et sequenti, et adhuc plus per quamdam
            partem sextae feriae; et sic loquitur Glossa Rom. 6. Si autem loquamur de die naturali,
            sic accipiendo partem pro toto, fuit mortuus tribus diebus et tribus noctibus. Illa enim
            pars diei passionis Christi a nona et deinceps computatur pro tota die naturali cujus
            est pars: unde computatur pro una die artificiali, et pro una nocte. Similiter nox post
            sabbatum computatur pro tota die naturali sequente; et sic computatur pro una die, et
            una nocte artificiali: quibus si conjungatur una dies integra, scilicet dies sabbati, et
            una nox integra, scilicet nox praecedens; invenitur quod Christus fuit mortuus tribus
            diebus et tribus noctibus.</p>
          <p xml:id="ta-l3d21q2-d1e240">Ad sextum dicendum, quod Christus creditur resurrexisse in crepusculo quando adhuc est
            lux tenebris permixta; et ideo aliquando dicitur resurrexisse in die, et aliquando in
            nocte.</p>
        </div>
        <div xml:id="ta-l3d21q2-Dd1e244" type="articulus">
          <head xml:id="ta-l3d21q2-Hd1e246">Articulus 3</head>
          <head xml:id="ta-l3d21q2-Hd1e249" type="questionTitle">Utrum Christus debuerit probare resurrectionem suam
            argumentis</head>
          <p xml:id="ta-l3d21q2-d1e252">Ad tertium sic proceditur. Videtur quod Christus resurrectionem suam argumentis probare
            non debuit. Ambrosius enim dicit: <quote xml:id="ta-l3d21q2-Qd1e254">tolle argumenta ubi fides quaeritur</quote>.
            Sed de resurrectione quaeritur fides. Ergo argumenta fieri ad resurrectionem non
            debent.</p>
          <p xml:id="ta-l3d21q2-d1e258">Praeterea, aut argumenta illa fuerunt sufficientia ad probandum resurrectionem, aut
            non. Si non, hoc videtur in imperfectionem inducentis argumenta redundare. Si autem
            fuerunt sufficientia, et argumentum sufficiens facit scientiam vel agnitionem, quae non
            stat simul cum fide, quae est de non apparentibus; videtur quod evacuaverunt fidem, et
            abstulerunt meritum ejus.</p>
          <p xml:id="ta-l3d21q2-d1e261">Praeterea, sicut est fides de resurrectione, ita et de aliis articulis. Sed ad alios
            articulos non induxit aliqua argumenta probantia. Ergo neque ad resurrectionem inducere
            debuit.</p>
          <p xml:id="ta-l3d21q2-d1e265">Praeterea, argumenta ex quibus contrarium videtur sequi, potius confundunt intellectum
            quam elucidant. Sed in argumentis a Christo ostensis quasi contraria innuebantur: per
            hoc enim quod comedit, ostendebat in se animalem vitam; per hoc autem quod januis
            clausis intravit, ostendit spiritualem vitam. Ergo videtur quod argumenta incongruenter
            adducta fuerint.</p>
          <p xml:id="ta-l3d21q2-d1e268">Praeterea, sicut subtilitas est de gloria resurrectionis; ita et claritas. Sed Christus
            gloriam resurrectionis solum per subtilitatem probavit quando intravit ad discipulos
            januis clausis. Ergo videtur quod insufficienter ostenderit.</p>
          <p xml:id="ta-l3d21q2-d1e271">Sed contra est quod dicitur Actor. 1, 3: <quote xml:id="ta-l3d21q2-Qd1e273">praebuit seipsum vivum post passionem
              suam in multis argumentis</quote>.</p>
          <p xml:id="ta-l3d21q2-d1e277">Praeterea, apostoli, debebant esse testes resurrectionis. Sed nullus potest esse testis
            idoneus eorum de quibus certitudinem per visum et auditum non habet. Ergo videtur quod
            ipse eis argumenta praebere debuit, quibus certificarentur de sua resurrectione.</p>
          <p xml:id="ta-l3d21q2-d1e280">Praeterea, magis necessarium erat quod apostoli haberent fidem de resurrectione quam
            alii homines: quia ipsi erant qui fidem praedicare debebant. Sed aliis hominibus facta
            est fides de resurrectione Christi per argumenta miraculorum: Marc. ultim., 20:
              <quote xml:id="ta-l3d21q2-Qd1e282">sermonem confirmante sequentibus signis</quote>. Ergo apostolis per argumenta
            aliqua fides de resurrectione fieri debuit.</p>
          <p xml:id="ta-l3d21q2-d1e286">Respondeo dicendum, quod, sicut dicit Dionysius, lumen divinum non recipitur in nobis
            nisi secundum nostram proportionem; fides autem causatur in nobis ex influentia divini
            luminis; et ideo oportet quod istud divinum lumen secundum nostram proportionem in nobis
            recipiatur. Cognitio autem nostra naturaliter ex sensu oritur, et per principia rationis
            procedit; unde licet illa quae fides tenet, sint supra rationem et sensum, inquantum
            sunt fidei subjecta, ratione cujus exigitur ad eorum cognitionem quod infundatur altius
            lumen, fidei scilicet; tamen ex parte nostra fuerunt aliqua adminicula fidei exhibenda.
            Attenditur autem triplex gradus in credendo. Primus est ut aliquis rationem transcendens
            his quae non videntur nec sensu nec ratione, assentire paratus sit; et sic
            adminiculantur fidei miracula, quae ex eo quod humana ratione non comprehenduntur,
            ostendunt aliquid supra rationem esse ei incomprehensibile. Secundus gradus est ut
            homini ea quae credenda sunt, determinentur. Et quia fides non innititur nisi veritati
            primae, inde est quod quantum ad hoc adminiculatur fidei auctoritas, per quam ostenditur
            divinitus esse dictum. Tertius gradus est ut fidem quam habet, aliis testificetur; et
            quantum ad hoc requiritur sensibilis cognitio eorum quae testificanda sunt; alias non
            esset idoneum testimonium. Primum gradum ascendunt qui de novo ad fidem convertuntur; et
            ideo signa infidelibus data sunt, 1 Corinth. 14. Secundum autem gradum ascendunt qui in
            fide instruendi sunt; et ideo eis ex auctoritate fides confirmatur. Sed apostoli testes
            fuerunt fidei; et ideo prius inducti sunt ad credendum per miracula, sicut dicitur Joan.
            2, 11: <quote xml:id="ta-l3d21q2-Qd1e288">hoc fecit initium signorum Jesus in Cana Galileae</quote>; postea
            instructi sunt per auctoritatem, ut patet in discipulis euntibus in Emaus, Luc. ult., et
            deinde per visibiles apparitiones idonei testes effecti sunt; 1 Joan. 1, 3: <quote xml:id="ta-l3d21q2-Qd1e291">quod
              vidimus et audivimus</quote>. Sed quia ad resurrectionem, cum sit quaedam mutatio,
            exigitur quod idem sit quod de uno extremo ad aliud transivit, ideo dominus duo per
            apparitiones probare voluit, idest identitatem resurgentis, et conditionem
            resurrectionis. Conditionem autem resurrectionis probavit quantum ad tria: scilicet
            quantum ad veritatem vitae per hoc quod cum eis comitatus est; similiter quantum ad
            veritatem corporis per hoc quod eis se palpabilem praebuit: et quantum ad gloriam per
            hoc quod januis clausis intravit. Identitatem etiam probavit et quantum ad naturam per
            hoc quod comedit, et quantum ad personam per hoc quod se eis visibilem praebuit in eadem
            effigie in qua prius eum soliti erant videre, et quantum ad accidentia per hoc quod eis
            cicatrices ostendit.</p>
          <p xml:id="ta-l3d21q2-d1e296">Ad primum ergo dicendum, quod intentio Ambrosii est dicere, quod fides non assentit
            alicui vel dissentit propter argumenta, sed propter veritatem primam; non autem quin
            possint induci adminiculantia fidei argumenta.</p>
          <p xml:id="ta-l3d21q2-d1e299">Ad secundum dicendum, quod argumenta illa sufficienter probabant illud ad quod
            probandum inducebantur, ut dictum est. Sed fides non est directe de illo quod probabatur
            sicut de objecto, sed de divinitate, quae probari non potest homini in via: unde Thomas,
            de quo dictum est, Joan. 20, 29, <quote xml:id="ta-l3d21q2-Qd1e301">quia vidisti, credidisti</quote>: vidit hominem,
            et Deum confessus est; et propter hoc argumenta illa ex suppositione fidei procedebant,
            quod scilicet homo ille, in quo naturae veritas, vel aliquid hujusmodi ostendebatur,
            esset Deus; unde non tollebatur neque meritum neque ratio fidei.</p>
          <p xml:id="ta-l3d21q2-d1e305">Ad tertium dicendum, quod articuli fidei quidam sunt de divinitate tantum; et isti non
            possunt ad sensum probari, sed vel per miracula, vel per auctoritates; et sic probata
            sunt. Quidam autem sunt de humanitate unita divinitati; et isti etiam ad sensum omnes
            probati sunt. Sed quia passio et ascensio in seipsa visa est, resurrectio autem non;
            ideo signa resurrectionis visibiliter ostendi oportuit, ex quibus conferendo ad
            veritatem resurrectionis perveniretur: et propter hoc ista probatio dicta est
            argumentativa, non autem probatio ascensionis vel passionis.</p>
          <p xml:id="ta-l3d21q2-d1e308">Ad quartum dicendum, quod non erant in argumentis aliquae contrarietates: quia comestio
            referebatur ad naturam, et introire januis clausis referebatur ad gloriam; et non erat
            respectu ejusdem.</p>
          <p xml:id="ta-l3d21q2-d1e311">Ad quintum dicendum, quod in aliis corporibus etiam secundum naturam invenitur claritas
            et impassibilitas, sicut in corporibus caelestibus; sed subtilitas in nullo naturali
            corpore invenitur. Agilitas autem ostendi visibiliter non potest: quia sensus
            particularium est; agilitas autem est ut possit undecumque velit moveri; et praeterea
            loca multum distantia videri non possunt; et iterum quia simile agilitati in radio solis
            invenitur. Unde dicendum, quod discipulis euntibus in Emaus agilitatem demonstravit in
            hoc quod ab oculis eorum statim evanuit; Luc. ult.</p>
        </div>
        <div xml:id="ta-l3d21q2-Dd1e316" type="articulus">
          <head xml:id="ta-l3d21q2-Hd1e318">Articulus 4</head>
          <head xml:id="ta-l3d21q2-Hd1e321" type="questionTitle">Utrum argumentum sumptum ex visibili apparitione fuerit
            conveniens</head>
          <div xml:id="ta-l3d21q2-Dd1e324">
            <head xml:id="ta-l3d21q2-Hd1e326">Quaestiuncula 1</head>
            <p xml:id="ta-l3d21q2-d1e329">Ad quartum sic proceditur. Videtur quod argumentum sumptum ex visibili apparitione
              non fuit conveniens. Quia ad veritatem resurrectionis exigitur quod sit verum corpus
              humanum quod resurgit. Sed Angeli, qui non habent vera corpora humana, apparuerunt
              multis in veteri testamento. Ergo per apparitionem visibilem non ostenditur veritas
              resurrectionis.</p>
            <p xml:id="ta-l3d21q2-d1e332">Praeterea, omne corpus videtur secundum formam quam habet. Sed forma corporis Christi
              est forma gloriosa. Si ergo apparuit eis, in forma gloriosa ipsum viderunt. Sed
              claritas gloriosi corporis non est proportionata oculo non glorificato, cum sit major
              claritate solis. Ergo Christus a discipulis videri non potuit.</p>
            <p xml:id="ta-l3d21q2-d1e335">Praeterea, discipuli euntes in Emaus, viderunt eum in effigie peregrini. Aut ergo
              illa effigies inerat ei secundum veritatem, aut erat tantum in oculis videntium. Si
              erat in corpore Christi, cum in eo esset effigies propria, tunc duae effigies erant
              simul in uno corpore, quod est impossibile. Si autem erat tantum in oculis videntium,
              ergo erat praestigiosa apparitio. Sed ea quae praestigiose apparent, non demonstrant
              veritatem rei. Ergo per hoc non poterat demonstrari veritas resurrectionis.</p>
            <p xml:id="ta-l3d21q2-d1e338">Sed contra, inter omnes sensus majorem certitudinem facit visus, ut dicitur in 1
              Metaph. Sed apostoli, qui erant testes resurrectionis, debebant habere certissimam
              fidem de resurrectione. Ergo debuit eis fieri argumentum ex visu.</p>
            <p xml:id="ta-l3d21q2-d1e342">Praeterea, hoc patet per id quod dicitur <ref xml:id="ta-l3d21q2-Rd1e344"><title ref="#Iio">1 Joan.</title>, 1,
                3:</ref>
              <quote xml:id="ta-l3d21q2-Qd1e349" ana="#Iio1_3">quod vidimus et audivimus annuntiamus vobis</quote>.</p>
          </div>
          <div xml:id="ta-l3d21q2-Dd1e354">
            <head xml:id="ta-l3d21q2-Hd1e356">Quaestiuncula 2</head>
            <p xml:id="ta-l3d21q2-d1e359">Ulterius. Videtur quod non debuit seipsis palpabilem exhibere. Palpabile enim
              incorruptibili contrarium est, ut dicit Gregorius. Sed contraria non possunt esse in
              eodem. Cum ergo corpus Christi esset incorruptibile, videtur quod non debuerit ipsum
              palpabile exhibere.</p>
            <p xml:id="ta-l3d21q2-d1e362">Praeterea, differentiae tangibiles sunt calidum et frigidum, et hujusmodi contraria.
              Sed in glorificatis corporibus non erunt hujusmodi contrarietates, ut dicitur, nec
              etiam in elementis post mundi innovationem. Ergo corpus Christi palpari non
              potuit.</p>
            <p xml:id="ta-l3d21q2-d1e365">Praeterea, hoc solum palpabile est quod est resistens tactui, et cui tactus resistit;
              unde aer quamvis sit tangibilis, non tamen est palpabilis. Sed corpori Christi non
              resistebat aliud corpus, quia januis clausis intravit. Ergo palpari non potuit.</p>
            <p xml:id="ta-l3d21q2-d1e368">Praeterea, spiritus Angeli vel Daemonis posset assumere corpus solidum quod palpari
              posset. Ergo per palpationem non sufficienter probatur veritas corporis.</p>
            <p xml:id="ta-l3d21q2-d1e372">Praeterea, alii sensus sunt magis spirituales quam tactus. Ergo magis per eos debuit
              veritatem resurrectionis probare quam per tactum.</p>
            <p xml:id="ta-l3d21q2-d1e375">Sed contra, Luc. ult., 39: <quote xml:id="ta-l3d21q2-Qd1e377">palpate et videte; quia spiritus carnem et ossa non
                habet, sicut me videtis habere</quote>.</p>
            <p xml:id="ta-l3d21q2-d1e381">Praeterea, inter alios sensus homo certissimum habet tactum, ut dicitur in 2 de
              anima. Cum igitur cognitio resurrectionis debuerit esse certissima in apostolis, per
              tactum debuit eis ostendi.</p>
          </div>
          <div xml:id="ta-l3d21q2-Dd1e385">
            <head xml:id="ta-l3d21q2-Hd1e387">Quaestiuncula 3</head>
            <p xml:id="ta-l3d21q2-d1e390">Ulterius. Videtur quod non debuerit per cicatrices suam resurrectionem probare. Quia
              per suam resurrectionem Christus nostram demonstravit. Sed a resurgentibus omnis
              corruptio removebitur. Cum igitur cicatrix sit quaedam corruptio, videtur quod
              Christus per cicatrices suam resurrectionem probare non debuit.</p>
            <p xml:id="ta-l3d21q2-d1e393">Praeterea, status resurgentium est status immutabilis. Ergo Christus in seipso non
              debuit demonstrare nisi quod semper in se futurum erat. Sed cicatrices non semper in
              Christo debebant remanere: quia dicit Damascenus, quod tantum secundum dispensationem
              in Christo fuerunt. Ergo cicatrices ostendere non debuit.</p>
            <p xml:id="ta-l3d21q2-d1e396">Praeterea, Hieronymus dicit ad Marcellam, quod non meretur tangere Christum qui
              resurrectionem ejus non credit; propter quod dictum est Magdalenae, <ref xml:id="ta-l3d21q2-Rd1e398"><title ref="#io">Joan.</title> 20, 17:</ref>
              <quote xml:id="ta-l3d21q2-Qd1e403" ana="#io20_17">noli me tangere</quote>. Sed Thomas resurrectionem non credebat.
              Ergo Christus cicatrices vulnerum ei palpabiles exhibere non debuit.</p>
            <p xml:id="ta-l3d21q2-d1e407">Sed contra, Leo Papa: <quote xml:id="ta-l3d21q2-Qd1e409">quis dubitet a mortuis rediisse salvatorem, cujus
                praesentiam agnovit oculus, attrectavit manus, digitus perscrutatus est?</quote>
              Ergo cum omnem dubitationem suae resurrectionis auferre debuerit, videtur quod
              cicatrices digito perscrutandas praebere debuit.</p>
            <p xml:id="ta-l3d21q2-d1e414">Praeterea, decet victorem insignia suae victoriae et habere et ostendere. Sed, sicut
              dicit Augustinus in Lib. de civitate Dei, cicatrices vulnerum Christi fuerunt
              victoriae suae indicia. Ergo decuit ut eas haberet, et ostenderet.</p>
          </div>
          <div xml:id="ta-l3d21q2-Dd1e419">
            <head xml:id="ta-l3d21q2-Hd1e421">Quaestiuncula 4</head>
            <p xml:id="ta-l3d21q2-d1e424">Ulterius. Videtur quod non debuit per manducationem suam resurrectionem ostendere.
              Comestio enim spectat ad vitam animalem. Sed per resurrectionem non transitur ad vitam
              animalem, ut dicunt Saraceni et Judaei. Ergo Christus per comestionem resurrectionem
              probare non debuit.</p>
            <p xml:id="ta-l3d21q2-d1e427">Praeterea, cibus comestus convertitur in corpus comedentis. Sed in corpus Christi non
              potuit aliquid converti: quia jam erat extra statum generationis et corruptionis. Ergo
              videtur quod comedere non debuit.</p>
            <p xml:id="ta-l3d21q2-d1e430">Praeterea, Angeli qui apparuerunt Abrahae, manducaverunt; nec tamen in eis fuit
              veritas humanae naturae. Ergo per comestionem veram resurrectionem humanae naturae
              probare non debuit.</p>
            <p xml:id="ta-l3d21q2-d1e433">Sed contra, <ref xml:id="ta-l3d21q2-Rd1e435"><title ref="#act">Act.</title> 10, 40:</ref>
              <quote xml:id="ta-l3d21q2-Qd1e440" ana="#act10_40">dedit eum notum fieri non omni populo, sed nobis, qui
                manducavimus et bibimus cum eo, postquam resurrexit a mortuis</quote>; et per hoc
              testificatus est Petrus resurrectionem. Ergo et hoc argumentum debuit exhibere suae
              resurrectionis.</p>
            <p xml:id="ta-l3d21q2-d1e445">Praeterea, veritas incarnationis probatur per id quod est infimum in partibus
              hominis, scilicet per carnem; unde dictum est Joan. 1, 14: <quote xml:id="ta-l3d21q2-Qd1e447">verbum caro factum
                est</quote>. Ergo etiam veritas naturae humanae debuit probari in Christo per id
              quod est infimum in operibus animae. Hae autem sunt operationes vegetabilis animae;
              quarum prima in animalibus est comestio. Ergo per hoc veritatem resurrectionis probare
              debuit.</p>
          </div>
          <div xml:id="ta-l3d21q2-Dd1e452">
            <head xml:id="ta-l3d21q2-Hd1e454">Quaestiuncula 1</head>
            <p xml:id="ta-l3d21q2-d1e457">Respondeo dicendum ad primam quaestionem, quod ad veritatem resurrectionis exigitur
              quod idem numero resurgat. Individuatio autem, secundum quam est aliquid unum numero,
              ex diversis accidentibus manifestatur, quorum collectio in alio non invenitur: et quia
              visus, ut dicit philosophus in principio Metaph., plures nobis rerum differentias
              ostendit, ideo quod sit idem numero, nunquam melius quam per visum manifestatur; et
              ideo visibilis apparitio fuit unum de argumentis resurrectionis.</p>
            <p xml:id="ta-l3d21q2-d1e460">Ad primum ergo dicendum, quod apparitio visibilis non inducebatur ad probandum
              veritatem carnis (quia hoc per alia argumenta probabatur), sed ad probandum
              identitatem suppositi, supposita veritate corporis.</p>
            <p xml:id="ta-l3d21q2-d1e463">Ad secundum dicendum, quod secundum opinionem Praepositini, quae probabilior videtur,
              corpus glorificatum, est omnino in potestate animae quantum ad omnes actiones ejus;
              visibile autem videtur secundum quod agit in visum; et ideo dicebat, quod in potestate
              corporis gloriosi est quod videatur vel non videatur; et iterum quando videtur, quod
              videatur sub forma gloriae, vel non. Cum enim sit in eo forma naturalis corporis, et
              forma gloriae; potest secundum unam tantum immutare visum, vel secundum utramque; et
              immutare visum secundum formam gloriae secundum proportionem visus; ut non
              corrumpatur, sed delectetur, sicut ex visibili proportionato. Alii vero dicunt quod
              non potest videri nisi per miraculum. Sed primum est probabilius.</p>
            <p xml:id="ta-l3d21q2-d1e466">Ad tertium dicendum, quod discipulis Christus formam naturalem sui corporis ostendit,
              qua est quodammodo corpus coloratum, et non formam claritatis gloriae. Quod autem ipsi
              eum non cognoverunt, fuit ex interiori eorum dispositione, quia eum resurrexisse non
              credebant; unde non ponebant se ad perquirendum judicia propria, quibus possent ipsum
              cognoscere: sicut etiam accideret, si videremus aliquem quem mortuum crederemus,
              quamvis notus fuisset nobis; et maxime si videremus illum in alio habitu. Unde quam
              cito eis ostendit signum fractionis panis speciale sibi, cognoverunt eum propter
              specialem modum frangendi: quia, ut dicitur, sua fractio erat similis incisioni
              cultelli. Et hac infidelitate vel dubitatione tenebantur oculi eorum ne eum
              cognoscerent; et ista detentio dicitur aorasia, de qua dicitur in Glossa, Gen. 19, non
              quod esset aliquod impedimentum ex parte visus corporalis in discipulis sicut potuit
              esse in Sodomitis. Vel potest dici quod quamvis visui repraesentaretur propria
              species, in qua soliti erant eum videre; tamen virtute divina impediebantur vires
              interiores, ne sequerentur judicium de persona illa quae esset; et sic ea quae
              exterius agebantur, conformabantur his quae interius contingebant in ipsis, ut
              praesentem haberent, et non cognoscerent: quia amabant, sed dubitabant, ut dicit
              Gregorius.</p>
          </div>
          <div xml:id="ta-l3d21q2-Dd1e470">
            <head xml:id="ta-l3d21q2-Hd1e472">Quaestiuncula 2</head>
            <p xml:id="ta-l3d21q2-d1e475">Ad secundam quaestionem dicendum, quod propter vehementiam imaginationis contingit
              aliquando quod illud quod imaginatio apprehendit, videtur esse praesens in visu, non
              solum in dormiendo, sed etiam in vigilando. Similiter etiam contingit quod ex
              oppositione aliquorum corporum videtur aliqua effigies, ac si esset hominum, vel
              aliorum animalium. Iterum etiam apparitiones visibiles Daemonum et etiam Angelorum
              consueverunt fieri per corpora aerea inspissata; unde statim cum volunt, dissolvuntur.
              Et ideo dominus ad ostendendum veritatem resurrectionis, palpationem visui adjunxit,
              ut excluderetur visio per immutationem visus ab imaginatione, et visio umbrarum, et
              visio spirituum apparentium.</p>
            <p xml:id="ta-l3d21q2-d1e478">Ad primum dicendum, quod omne corpus tangibile est per naturam corruptibile; unde
              secundum philosophos caelum est visibile, sed non tangibile. Sed quod est per naturam
              corruptibile, potest esse per gloriam incorruptibile. Unde quamvis corruptibile et
              incorruptibile sint contraria simpliciter propter quod dicit Gregorius, quod ostendit
              in se duo contraria; tamen corruptibile per naturam et incorruptibile per gratiam non
              sunt contraria. Unde sicut corpus gloriosum habet in potestate sua quod possit videri
              et non videri; ita habet in potestate quod possit palpari et non palpari, et utrumque
              sine miraculo: sed palpatur per naturam corporis; non palpabile autem est, inquantum
              corpus est instrumentum animae gloriosae.</p>
            <p xml:id="ta-l3d21q2-d1e481">Ad secundum dicendum, quod palpatio non pertinet ad sensum tactus inquantum est
              discretivus calidi et frigidi, et hujusmodi contrariorum; sed inquantum est
              discretivus corporum solidorum quae habent potentiam naturalem resistendi dividenti;
              et haec quidem soliditas est in corporibus gloriosis, etsi non sint qualitates illae
              contrariae. Vel dicendum, quod qualitates illae sunt in corpore glorioso, et erunt in
              elementis quantum ad substantiam, sed non quantum ad actionem, qua unum agat in
              alterum: continebuntur enim per formam gloriae ne agant, sicut continentur per formam
              naturalem ne dissolvant conjunctum.</p>
            <p xml:id="ta-l3d21q2-d1e484">Ad tertium dicendum, quod quamvis glorioso corpori nullum corpus non gloriosum possit
              resistere; tamen corpus gloriosum potest resistere cuilibet alteri corpori; et
              secundum hoc potest palpari quando vult.</p>
            <p xml:id="ta-l3d21q2-d1e488">Ad quartum dicendum, quod quamvis spiritus possit corpus solidum accipere; non tamen
              potest assumere corpus solidum, in quo appareant omnes operationes vitae, sicut
              perfecte in Christi corpore apparebant: quia opus artis non potest esse simile
              operationi naturae. Unde quamvis statim non perciperetur deceptio, si Christus corpus
              solidum assumpsisset, tamen ex longa mora, qualem contraxit Christus cum discipulis,
              non potuisset latere: quia illa quae fiunt per artem Daemonis praeter viam naturae,
              non sunt diuturna.</p>
            <p xml:id="ta-l3d21q2-d1e491">Ad quintum dicendum, quod per tactum cognoscimus calidum et frigidum, durum et molle,
              et hujusmodi qualitates, ex quibus naturaliter constituitur corpus; et ideo quamvis
              tactus sit minus spiritualis inter alios sensus, tamen per eum veritas naturae
              resurgentis certius probari potuit.</p>
          </div>
          <div xml:id="ta-l3d21q2-Dd1e495">
            <head xml:id="ta-l3d21q2-Hd1e497">Quaestiuncula 3</head>
            <p xml:id="ta-l3d21q2-d1e500">Ad tertiam quaestionem dicendum, quod cicatrices signa erant mortis Christi: unde
              secundum hoc accidens ostendebatur quod ille idem qui mortuus fuerat resurrexit.</p>
            <p xml:id="ta-l3d21q2-d1e503">Ad primum ergo dicendum, quod secundum Augustinum, 22 de Civ. Dei, hujusmodi
              cicatrices vulnerum remanent in victoribus, et in Christo remanserunt ad decorem quasi
              insignia victoriae suae, et non quod aliqua corruptio vel defectus ex istis
              cicatricibus in eis sit. Unde etsi aliquibus sanctis sunt amputata aliqua membra, non
              oportet quod sine illis resurgant, sed quod in loco incisionis aliquod vestigium ad
              decorem gloriae remaneat.</p>
            <p xml:id="ta-l3d21q2-d1e506">Ad secundum dicendum, quod cicatrices istae, ut probabilius videtur, semper in
              corpore Christi remanebunt ad decorem. Quod autem dicuntur dispensative assumptae, hoc
              est, non quia ad tempus assumptae sunt, sed quia non est de necessitate materiae quod
              in Christo remaneant, sicut in nobis accidit, sed propter aliquem finem: in omnibus
              quidem victoribus propter decorem, in Christo autem propter hoc et propter alia
              quatuor. Primo ut veritatem resurrectionis astrueret; secundo ut eas patris ejus
              aspectui praesentaret, pro nobis implorans; tertio ut nobis suae misericordiae et
              caritatis monstraret indicia; quarto ut in judicio per eas impiis ostenderet quam
              juste damnentur.</p>
            <p xml:id="ta-l3d21q2-d1e509">Ad tertium dicendum, quod Thomas ad solum aspectum vulnerum credidit; unde dictum est
              ei, Joan. 20, 29: <quote xml:id="ta-l3d21q2-Qd1e511">quia vidisti me, credidisti</quote>. Sed tamen tetigit eum,
              ut a nobis omnem dubitationem excluderet: quia testis erat futurae resurrectionis;
              unde Leo Papa dicit: <quote xml:id="ta-l3d21q2-Qd1e514">suffecerat ad fidem propriam quod viderat; sed nobis
                operatus est, ut tangeret quod videbat</quote>. Gloriosa autem Magdalena non
              eligebatur ut testis resurrectionis in populis: quia non decet mulierem docere in
              Ecclesia, 1 Corinth. 14, et ideo non est permissa tangere.</p>
          </div>
          <div xml:id="ta-l3d21q2-Dd1e519">
            <head xml:id="ta-l3d21q2-Hd1e521">Quaestiuncula 4</head>
            <p xml:id="ta-l3d21q2-d1e524">Ad quartam quaestionem dicendum, quod per comestionem ostendit veram remansisse
              naturam humanam ex illis vitae operibus quae infima sunt, ut prius dictum est.</p>
            <p xml:id="ta-l3d21q2-d1e527">Ad primum igitur dicendum, quod magis difficile erat ad credendum veritas
              resurrectionis quam gloria resurgentis resurrectione supposita; et ideo maxime facta
              sunt argumenta ad probandum veritatem naturae humanae quae manet in statu gloriae
              quantum ad omnes potentias et membra, ut sit natura integra, quamvis non remaneant
              omnes usus potentiarum et membrorum, quia non inest necessitas. Et ideo ista comestio
              non fuit necessitatis, sicut est in animali vita, sed magis fuit potestatis, idest
              naturalis potentiae ostensiva.</p>
            <p xml:id="ta-l3d21q2-d1e530">Ad secundum dicendum quod fuit ibi comestio quantum ad divisionem cibi, et quantum ad
              trajectionem in ventrem, non autem quantum ad conversionem in humores. Cibus autem
              ille, ut dicit Augustinus, in spiritualem naturam conversus est, idest in vaporem
              resolutus, sicut aqua per radium solis.</p>
            <p xml:id="ta-l3d21q2-d1e533">Ad tertium dicendum, quod in Angelis non est comestio ad ostendendum potentiam
              naturalem nutritivam, quia eam non habent, sicut Christus eam habuit; et ideo non est
              simile. Et quamvis unum istorum argumentorum ex se non sufficeret, tamen omnia simul
              certitudinem faciebant; et ideo etiam argumenta multiplicata sunt.</p>
          </div>
        </div>
        <div xml:id="ta-l3d21q2-Dd1e538">
          <head xml:id="ta-l3d21q2-Hd1e540">Expositio textus</head>
          <p xml:id="ta-l3d21q2-d1e543"><quote xml:id="ta-l3d21q2-Qd1e544">Nemo tollit eam a me</quote>. Contra. Ergo Christus non fuit per violentiam
            crucifigentium occisus. Dicendum, quod illi quantum in eis erat, violentiam intulerunt;
            quamvis Christo violentia inferri non potuit ex parte personae, sed solum ex parte
            corporis humani. Item, <quote xml:id="ta-l3d21q2-Qd1e547">homo in illo mutatus est, ut melior fieret quam
              erat</quote>. Contra. Naturae manserunt utrinque in unitate. Dicendum, quod humana
            natura in Christo per hoc quod est assumpta in unitatem divinae personae, non est mutata
            a sua naturali conditione; sed accepit ampliorem perfectionem, secundum quam facta est
            melior.</p>
        </div>
      </div>
    </body>
  </text>
</TEI>