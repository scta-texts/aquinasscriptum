<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 23, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 23, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="396b"/>
      </div>
    </front>
    <body>
      <div xml:id="ta-l4d23q1">
        <head xml:id="ta-l4d23q1-Hd1e97">Quaestio 1</head>
        <div xml:id="ta-l4d23q1-Dd1e100">

          <head xml:id="ta-l4d23q1-Hd1e102">Prooemium</head>
          <p xml:id="ta-l4d23q1-d1e105">Postquam determinavit Magister de Baptismo, qui est sacramentum intrantium, et de
            confirmatione, Eucharistia, poenitentia, quae sunt sacramenta progredientium, hic quinto
            loco determinat de extrema unctione, quae est sacramentum exeuntium; et dividitur in
            partes duas: in prima determinat de ipso sacramento; in secunda de usu ipsius, ibi:
              <quote xml:id="ta-l4d23q1-Qd1e107">quaerunt aliqui, si hoc sacramentum iterari possit</quote>. Prima in duas: in
            prima distinguit hoc sacramentum ab aliis unctionibus; in secunda determinat omnia quae
            ad hoc sacramentum pertinent, ibi: <quote xml:id="ta-l4d23q1-Qd1e110">hoc sacramentum unctionis infirmorum ab
              apostolis institutum legitur</quote>. Et circa hoc tria facit: primo determinat
            institutionem; secundo effectum, ibi: <quote xml:id="ta-l4d23q1-Qd1e113">in quo ostenditur duplici ex causa
              sacramentum hoc institutum</quote>; tertio conformitatem istius sacramenti ad alia,
            ibi: <quote xml:id="ta-l4d23q1-Qd1e116">et sicut in aliis sacramentis, ita et in isto aliud est sacramentum, aliud
              res sacramenti. Quaerunt aliqui, si hoc sacramentum iterari possit</quote>. Hic
            determinat de usu istius sacramenti; et dividitur in duo secundum duas opiniones quae
            tangit de iteratione istius sacramenti, et aliorum per consequens; secunda ostenditur
            ibi: <quote xml:id="ta-l4d23q1-Qd1e119">quidam autem de omni sacramento intelligi volunt quod non sit
              iterandum</quote>. Hic est duplex quaestio. Prima de ipso sacramento extremae
            unctionis; secunda de administratione et usu ipsius. Circa primum quaeruntur quatuor: 1
            de ipsa extrema unctione; 2 de effectu ejus; 3 de materia ipsius; 4 de forma.</p>

        </div>
        <div xml:id="ta-l4d23q1-Dd1e124" type="articulus">
          <head xml:id="ta-l4d23q1-Hd1e126">Articulus 1</head>

          <head xml:id="ta-l4d23q1-Hd1e129" type="question-title">Utrum extrema unctio sit sacramentum</head>

          <div xml:id="ta-l4d23q1-Dd1e132">
            <head xml:id="ta-l4d23q1-Hd1e134">Quaestiuncula 1</head>
            <p xml:id="ta-l4d23q1-d1e137">Ad primum sic proceditur. Videtur, quod extrema unctio non sit sacramentum. Quia
              sicut oleum assumitur ad infirmos, ita ad catechumenos. Sed unctio quae fit oleo ad
              catechumenos, non est sacramentum. Ergo nec extrema unctio quae fit oleo ad
              infirmos.</p>
            <p xml:id="ta-l4d23q1-d1e140">Praeterea, sacramenta veteris legis fuerant signa sacramentorum novae legis. Sed
              extrema unctio non habuit aliquam figuram in veteri lege. Ergo non est sacramentum
              novae legis.</p>
            <p xml:id="ta-l4d23q1-d1e143">Praeterea, secundum Dionysium, omne sacramentum est vel ad purgandum vel ad
              illuminandum vel ad perficiendum. Sed extrema unctio non ponitur neque ad purgandum
              neque ad illuminandum, quia hoc soli Baptismo attribuitur: neque ad perficiendum, quia
              hoc, secundum ipsum, pertinet ad chrisma et Eucharistiam. Ergo extrema unctio non est
              sacramentum.</p>
            <p xml:id="ta-l4d23q1-d1e146">Sed contra, sacramenta Ecclesiae sufficienter subveniunt defectibus hominum secundum
              quemlibet statum. Sed exeuntibus non subvenit aliud quam extrema unctio. Ergo ipsa est
              sacramentum.</p>
            <p xml:id="ta-l4d23q1-d1e150">Praeterea, sacramenta, ut supra dictum est, dist. 1, nihil aliud sunt quam quaedam
              spirituales medicinae. Sed extrema unctio est quaedam spiritualis medicina: quia valet
              ad remissionem peccatorum, ut habetur Jac. 5. Ergo est sacramentum.</p>

          </div>
          <div xml:id="ta-l4d23q1-Dd1e154">
            <head xml:id="ta-l4d23q1-Hd1e156">Quaestiuncula 2</head>
            <p xml:id="ta-l4d23q1-d1e159">Ulterius. Videtur quod extrema unctio non sit unum sacramentum. Quia unitas rei est
              ex sua materia et ex sua forma, cum ex eodem res esse habeat et unitatem. Sed forma
              hujus sacramenti frequenter iteratur etiam eadem vice; et materia pluries in uncto
              adhibetur secundum diversas partes. Ergo non est unum sacramentum.</p>
            <p xml:id="ta-l4d23q1-d1e162">Praeterea, ipsa unctio est sacramentum: ridiculum enim est dicere, quod oleum sit
              sacramentum. Sed sunt plures unctiones. Ergo sunt plura sacramenta.</p>
            <p xml:id="ta-l4d23q1-d1e165">Praeterea, unus sacramentum ab uno ministro perfici debet. Sed in aliquo casu extrema
              unctio non potest perfici uno ministro, sicut si post primam unctionem factam sacerdos
              moriatur tunc enim alius sacerdos debet ulterius procedere. Ergo extrema unctio non
              est sacramentum unum.</p>
            <p xml:id="ta-l4d23q1-d1e168">Sed contra est, quia sicut immersio se habet ad Baptismum, ita se habet unctio ad hoc
              sacramentum. Sed plures immersiones sunt unum sacramentum Baptismi. Ergo et plures
              unctiones sunt unum sacramentum.</p>
            <p xml:id="ta-l4d23q1-d1e172">Praeterea, si non esset unum sacramentum, tunc facta prima unctione non oporteret ad
              perfectionem sacramenti quod fieret secunda: quia quodlibet sacramentum per se habet
              esse perfectum. Sed hoc falsum est. Ergo est unum sacramentum.</p>

          </div>
          <div xml:id="ta-l4d23q1-Dd1e176">
            <head xml:id="ta-l4d23q1-Hd1e178">Quaestiuncula 3</head>
            <p xml:id="ta-l4d23q1-d1e181">Ulterius. Videtur quod hoc sacramentum non fuit institutum a Christo. Quia de
              institutione sacramentorum quae Christus instituit, fit mentio in Evangelio, sicut de
              Eucharistia et Baptismo. Sed nulla fit mentio de extrema unctione. Ergo non est a
              Christo instituta.</p>
            <p xml:id="ta-l4d23q1-d1e184">Praeterea, Magister expresse dicit in littera, quod est institutum ab apostolis. Ergo
              ipse Christus per se non instituit.</p>
            <p xml:id="ta-l4d23q1-d1e187">Praeterea, sacramentum Eucharistiae, quod Christus instituit, etiam ipse per se
              exhibuit. Sed hoc sacramentum ipse nulli exhibuit. Ergo per se non instituit.</p>
            <p xml:id="ta-l4d23q1-d1e190">Sed contra: sacramenta novae legis sunt digniora quam sacramenta veteris legis. Sed
              omnia sacramenta veteris legis sunt ab ipso Deo instituta. Ergo multo fortius omnia
              sacramenta novae legis habent institutionem ab ipso Christo.</p>
            <p xml:id="ta-l4d23q1-d1e194">Praeterea, ejusdem est statuere et statuta removere. Sed Ecclesia, quae in
              successoribus apostolorum habet eamdem auctoritatem quam apostoli habuerunt, non
              posset auferre sacramentum extremae unctionis. Ergo apostoli non instituerunt, sed
              ipse Christus.</p>
          </div>
          <div xml:id="ta-l4d23q1-Dd1e199">
            <head xml:id="ta-l4d23q1-Hd1e201">Quaestiuncula 1</head>
            <p xml:id="ta-l4d23q1-d1e204">Respondeo dicendum ad primam quaestionem, quod in his quae Ecclesia visibiliter
              operatur, quaedam sunt sacramenta, ut Baptismus; quaedam sacramentalia, ut exorcismus,
              ut supra, dist. 6, dictum est: quorum haec est differentia, quia sacramentum dicitur
              illa actio Ecclesiae quae attingit ad effectum principaliter intentum in
              administratione sacramentorum; sed sacramentale dicitur illa actio quae quamvis non
              pertingat ad illum effectum, tamen ordinatur aliquo modo ad illam actionem
              principalem. Effectus autem intentus in administratione sacramentorum est curatio
              morbi peccati. Isaiae 27, 9: <quote xml:id="ta-l4d23q1-Qd1e206" source="http://scta.info/resource/is27_9@8-14">hic est omnis fructus, ut auferatur
                peccatum</quote>. Et ideo cum ad hunc effectum pertingat extrema unctio, ut ex
              verbis Jacobi patet, nec ordinetur ad aliud sacramentum quasi ei annexum; constat quod
              extrema unctio non est sacramentale, sed sacramentum.</p>
            <p xml:id="ta-l4d23q1-d1e210">Ad primum ergo dicendum, quod oleum quo catechumeni unguntur, sua unctione non
              perducit ad peccati remissionem, quia hoc ad Baptismum pertinet, sed aliquo modo ad
              Baptismum disponit, ut supra, dist. 6, dictum est: et ideo non est sacramentum illa
              unctio, sicut unctio extrema.</p>
            <p xml:id="ta-l4d23q1-d1e213">Ad secundum dicendum, quod hoc sacramentum immediate hominem ad gloriam disponit, cum
              exeuntibus a corpore detur: et quia in veteri lege non erat adhuc tempus perveniendi
              ad gloriam, quia neminem ad gloriam adduxit lex; ideo illud sacramentum ibi
              praefigurari non debuit per aliquod sacramentum sibi respondens, sicut per figuram
              ejusdem generis; quamvis per figuras remotas aliquo modo figuratum sit in omnibus
              curationibus quae leguntur in veteri testamento.</p>
            <p xml:id="ta-l4d23q1-d1e216">Ad tertium dicendum, quod Dionysius non facit aliquam mentionem de extrema unctione,
              sicut nec de poenitentia nec de matrimonio: quia ipse non intendit determinare de
              sacramentis nisi quatenus per ea innotescere potest ecclesiasticae hierarchiae
              ordinata dispositio quantum ad ministros et actiones ministrorum, et recipientes.
              Tamen cum per extremam unctionem aliquis consequatur gratiam et remissionem
              peccatorum; non est dubium quod habet vim illuminativam et purgativam, sicut
              Baptismus, quamvis non ita plenam.</p>

          </div>
          <div xml:id="ta-l4d23q1-Dd1e220">
            <head xml:id="ta-l4d23q1-Hd1e222">Quaestiuncula 2</head>
            <p xml:id="ta-l4d23q1-d1e225">Ad secundam quaestionem dicendum, quod unum numero, per se loquendo, dicitur
              tripliciter. Uno modo sicut indivisibile, quod nec actu nec potentia est plura, ut
              punctus et unitas. Alio modo sicut continuum, quod quidem est unum actu, sed plura
              potentia, ut linea. Sed tertio modo sicut perfectum aliquod quod ex pluribus partibus
              constituitur, ut domus; quod est multa quodammodo etiam actu, sed illa multa
              conveniunt in aliquo uno: et hoc modo quodlibet sacramentum dicitur unum, inquantum
              multa quae sunt in uno sacramento, adunantur ad unum significandum vel causandum: quia
              sacramentum signando causat. Et ideo quando una actio sufficit ad perfectam
              significationem, unitas sacramenti consistit in illa actione tantum, sicut patet in
              confirmatione: quando autem significatio sacramenti potest esse et in una et in multis
              actionibus, tunc sacramentum perfici potest et una actione et pluribus, sicut
              Baptismus in una immersione et tribus: quia ablutio quae significatur in Baptismo,
              potest esse per unam immersionem vel per multas. Quando autem perfecta significatio
              non potest esse nisi per plures actiones, tunc plures actiones sunt de perfectione
              sacramenti, sicut patet de Eucharistia: quia refectio corporalis, quae significat
              spiritualem, non potest esse nisi per cibum et potum; et similiter est in hoc
              sacramento: quia curatio interiorum vulnerum non potest perfecte significari nisi per
              appositionem medicinae ad diversas vulnerum radices: et ideo plures actiones sunt de
              perfectione hujus sacramenti.</p>
            <p xml:id="ta-l4d23q1-d1e228">Ad primum ergo dicendum, quod unitas totius perfecta non tollitur propter
              diversitatem materiae aut formae, quae est in partibus totius; sicut constat quod non
              eadem materia est carnis et ossis, ex quibus constituitur unus homo, nec eadem forma;
              et similiter etiam in sacramento Eucharistiae: et in hoc sacramento pluralitas
              materiae et formae unitatem sacramenti non tollit.</p>
            <p xml:id="ta-l4d23q1-d1e231">Ad secundum dicendum, quod quamvis illae actiones sint plures simpliciter, tamen
              uniuntur in una perfecta actione, quae est unctio omnium exteriorum sensuum, quibus
              hauritur morbus interior.</p>
            <p xml:id="ta-l4d23q1-d1e234">Ad tertium dicendum, quod quamvis in Eucharistia, si post consecrationem panis
              moriatur sacerdos, alius sacerdos possit ad consecrationem vini incipere ubi ille
              dimisit, vel etiam incipere a capite supra aliam materiam; tamen in extrema unctione
              non potest a capite incipere, sed debet semper procedere: quia unctio in eadem parte
              facta tantum valet ac si consecraretur bis eadem hostia: quod nullo modo faciendum
              est. Nec tamen ministrorum pluralitas tollit unitatem sacramenti, quia
              instrumentaliter tantum operantur; mutatio autem martellorum non tollit unitatem
              operationis fabri.</p>

          </div>
          <div xml:id="ta-l4d23q1-Dd1e238">
            <head xml:id="ta-l4d23q1-Hd1e240">Quaestiuncula 3</head>
            <p xml:id="ta-l4d23q1-d1e243">Ad tertiam quaestionem dicendum, quod circa hoc est duplex opinio. Quidam enim
              dicunt, quod sacramentum istud et confirmationis, Christus non instituit per se, sed
              apostolis instituendum dimisit: quia haec duo propter plenitudinem gratiae quae in eis
              confertur, non potuerunt ante spiritus sancti missionem plenissimam institui; unde
              sunt ita sacramenta novae legis, quod in veteri lege figuram non habuerunt. Sed haec
              ratio non multum cogit: quia sicut Christus ante passionem promisit plenam spiritus
              sancti missionem, ita potuit instituere haec sacramenta. Et ideo alii dicunt, quod
              omnia sacramenta Christus instituit per seipsum; sed quaedam per seipsum promulgavit,
              quae sunt majoris difficultatis ad credendum; quaedam autem apostolis promulganda
              reservavit, sicut extremam unctionem et confirmationem. Et haec opinio pro tanto
              videtur probabilior, quia sacramenta ad fundamentum legis pertinent, et ideo ad
              legislatorem pertinet eorum institutio; et iterum quia ex institutione efficaciam
              habent, quae eis non nisi divinitus est.</p>
            <p xml:id="ta-l4d23q1-d1e246">Ad primum ergo dicendum, quod multa dominus fecit et dixit quae in Evangeliis non
              continentur. Illa enim praecipue curaverunt Evangelistae tradere quae ad salutis
              necessitatem et ad ordinem ecclesiasticae dispositionis pertinent; et ideo potius
              institutionem Baptismi et poenitentiae et Eucharistiae et ordinis a Christo factam
              narraverunt, quam extremae unctionis vel confirmationis; quae neque sunt de
              necessitate salutis, neque ad dispositionem sive distinctionem Ecclesiae pertinent.
              Tamen etiam de olei unctione fit mentio in Evangelio, Marc. 6, ubi dicitur quod
              apostoli oleo ungebant infirmos.</p>
            <p xml:id="ta-l4d23q1-d1e249">Ad secundum dicendum, quod Magister dicit ab apostolis institutum, quia per doctrinam
              apostolorum nobis promulgata est ejus institutio.</p>
            <p xml:id="ta-l4d23q1-d1e252">Ad tertium dicendum, quod Christus, sicut in praecedenti dist., qu. 2, art. 3,
              quaestiunc. 3, dictum est, non exhibuit aliquod sacramentum, nisi quod ipse accepit in
              exemplum. Accipere autem poenitentiam et extremam unctionem sibi non competebat, quia
              sine peccato erat; et ideo ipse non exhibuit.</p>
          </div>
        </div>
        <div xml:id="ta-l4d23q1-Dd1e257" type="articulus">
          <head xml:id="ta-l4d23q1-Hd1e259">Articulus 2</head>

          <head xml:id="ta-l4d23q1-Hd1e262" type="question-title">Utrum extrema unctio valeat ad remissionem peccatorum</head>

          <div xml:id="ta-l4d23q1-Dd1e265">
            <head xml:id="ta-l4d23q1-Hd1e267">Quaestiuncula 1</head>
            <p xml:id="ta-l4d23q1-d1e270">Ad secundum sic proceditur. Videtur quod extrema unctio non valeat ad remissionem
              peccatorum. Ad hoc enim quod per unum potest effici, aliud non exigitur. Sed in eo qui
              extremam unctionem accipit, requiritur ad peccatorum remissionem poenitentia. Ergo per
              extremam unctionem non dimittuntur peccata.</p>
            <p xml:id="ta-l4d23q1-d1e273">Praeterea, in peccato non sunt nisi tria; macula, reatus poenae, et reliquiae
              peccati. Sed per extremam unctionem non remittitur peccatum quo ad maculam sine
              contritione, quae etiam sine unctione remittit; nec iterum quo ad poenam: quia adhuc
              si convalescat, tenetur perficere satisfactionem injunctam; nec quo ad reliquias
              culpae, quia adhuc remanent dispositiones ex actibus praecedentibus relictae, ut patet
              post convalescentiam. Ergo nullo modo per extremam unctionem fit peccatorum
              remissio.</p>
            <p xml:id="ta-l4d23q1-d1e276">Praeterea, remissio peccatorum non fit successive, sed in instanti. Sed extrema
              unctio non fit tota simul, quia plures unctiones requiruntur. Ergo ejus effectus non
              est remissio peccatorum.</p>
            <p xml:id="ta-l4d23q1-d1e279">Sed contra est quod dicitur Jac. 5, 15: <quote xml:id="ta-l4d23q1-Qd1e281" source="http://scta.info/resource/iac5_15@11-16">si in peccatis est, dimittentur
                ei</quote>.</p>
            <p xml:id="ta-l4d23q1-d1e286">Praeterea, omne sacramentum novae legis gratiam confert. Sed per gratiam fit remissio
              peccatorum. Ergo extrema unctio, cum sit sacramentum novae legis, operatur ad
              remissionem peccati.</p>

          </div>
          <div xml:id="ta-l4d23q1-Dd1e290">
            <head xml:id="ta-l4d23q1-Hd1e292">Quaestiuncula 2</head>
            <p xml:id="ta-l4d23q1-d1e295">Ulterius. Videtur quod sanitas corporalis non sit effectus hujus sacramenti. Omne
              enim sacramentum est medicina spiritualis. Sed spiritualis medicina ad spiritualem
              sanitatem ordinatur, sicut corporalis ad corporalem. Ergo sanitas corporalis non est
              effectus hujus sacramenti.</p>
            <p xml:id="ta-l4d23q1-d1e298">Praeterea, sacramentum semper habet effectum suum in eo qui non fictus accedit. Sed
              quandoque non sanatur corporaliter suscipiens hoc sacramentum, quantumcumque devotus
              accipiat. Ergo sanitas corporalis non est effectus ejus.</p>
            <p xml:id="ta-l4d23q1-d1e301">Praeterea, efficacia hujus sacramenti Jacob. 5 nobis ostenditur. Sed ibi non
              attribuitur sanationis effectus unctioni, sed orationi; dicit enim: <quote xml:id="ta-l4d23q1-Qd1e303">oratio
                fidei sanabit infirmum</quote>. Ergo corporalis sanatio non est effectus hujus
              sacramenti.</p>
            <p xml:id="ta-l4d23q1-d1e307">Sed contra, operatio Ecclesiae habet majorem efficaciam post Christi passionem quam
              ante. Sed ante oleo inuncti per apostolos sanabantur, ut patet Marc. 6. Ergo et nunc
              habet effectum in corporali sanatione.</p>
            <p xml:id="ta-l4d23q1-d1e311">Praeterea, sacramenta significando efficiunt. Sed Baptismus per ablutionem
              corporalem, quam exterius facit, significat et efficit spiritualem. Ergo et extrema
              unctio per sanationem corporalem, quam exterius efficit, significat et causat
              spiritualem.</p>

          </div>
          <div xml:id="ta-l4d23q1-Dd1e315">
            <head xml:id="ta-l4d23q1-Hd1e317">Quaestiuncula 3</head>
            <p xml:id="ta-l4d23q1-d1e320">Ulterius. Videtur quod hoc sacramentum characterem imprimat. Character enim est
              signum distinctivum. Sed sicut baptizatus distinguitur a non baptizato, ita unctus a
              non uncto. Ergo sicut Baptismus imprimit characterem, ita extrema unctio.</p>
            <p xml:id="ta-l4d23q1-d1e323">Praeterea, in ordinis et confirmationis sacramentis est unctio, sicut et in hoc
              sacramento. Sed in illis imprimitur character. Ergo et in isto.</p>
            <p xml:id="ta-l4d23q1-d1e326">Praeterea, in omni sacramento est aliquid quod est res tantum; aliquid quod est
              sacramentum tantum; aliquid quod est res et sacramentum. Sed non potest aliquid
              assignari in hoc sacramento quod sit res et sacramentum nisi character. Ergo in hoc
              sacramento imprimitur character.</p>
            <p xml:id="ta-l4d23q1-d1e329">Sed contra, nullum sacramentum imprimens characterem iteratur. Hoc autem iteratur, ut
              dicetur. Ergo non imprimit characterem.</p>
            <p xml:id="ta-l4d23q1-d1e333">Praeterea, distinctio quae fit secundum characterem sacramentalem, est distinctio
              eorum qui sunt in praesenti Ecclesia. Sed extrema unctio confertur ei qui de praesenti
              Ecclesia exit. Ergo non decet quod in eo character conferatur.</p>
          </div>
          <div xml:id="ta-l4d23q1-Dd1e338">
            <head xml:id="ta-l4d23q1-Hd1e340">Quaestiuncula 1</head>
            <p xml:id="ta-l4d23q1-d1e343">Respondeo dicendum ad primam quaestionem, quod quodlibet sacramentum est institutum
              principaliter ad unum effectum; quamvis etiam alios ex consequenti inducere possit,
              quia sacramentum efficit quod figurat; ideo ex ipsa significatione sacramenti debet
              accipi ejus principalis effectus. Adhibetur autem hoc sacramentum secundum modum
              cujusdam medicationis, sicut Baptismus per modum ablutionis. Medicina autem est ad
              pellendum infirmitatem; unde principaliter hoc sacramentum est institutum ad sanandum
              infirmitatem peccati: ut sicut Baptismus est quaedam spiritualis regeneratio, et
              poenitentia quaedam spiritualis suscitatio; ita et extrema unctio sit quaedam
              spiritualis sanatio vel medicatio. Sicut autem corporalis medicatio praesupponit
              corporalem vitam in medicato, ita spiritualis spiritualem; et ita hoc sacramentum non
              datur contra defectus quibus spiritualis vita tollitur, scilicet peccatum originale et
              mortale; sed contra illos defectus quibus homo spiritualiter infirmatur ut non habeat
              perfectum vigorem ad actus vitae gratiae vel gloriae; et hic defectus nihil est aliud
              quam quaedam debilitas et ineptitudo quae in nobis relinquitur ex peccato actuali vel
              originali; et contra hanc debilitatem homo roboratur per hoc sacramentum. Sed quia hoc
              robur gratia facit, quae secum non compatitur peccatum, ideo ex consequenti si invenit
              peccatum aliquod vel mortale vel veniale quo ad culpam, tollit ipsum, dummodo non
              ponatur obex ex parte recipientis, sicut etiam de Eucharistia et confirmatione supra
              dictum est; et ideo etiam Jacobus de remissione peccati conditionaliter loquitur
              dicens: <quote xml:id="ta-l4d23q1-Qd1e345">si in peccatis sit, dimittentur ei</quote> quo ad culpam: non enim
              semper delet peccatum, quia non semper invenit: sed semper remittit quo ad debilitatem
              praedictam, quam quidam reliquias peccati dicunt. Quidam vero dicunt, quod
              principaliter est institutum propter veniale; quod quidem non potest, dum haec vita
              agitur, perfecte curari: et ideo sacramentum exeuntium specialiter contra veniale
              ordinatur. Sed hoc non videtur verum: quia poenitentia sufficienter etiam in hac vita
              delet venialia quo ad culpam. Quod autem non possunt evitari post peractam
              poenitentiam non aufert praecedenti poenitentiae suum effectum; et iterum hoc pertinet
              ad debilitatem praedictam. Unde dicendum, quod principalis effectus hujus sacramenti
              est remissio peccatorum quo ad reliquias peccati; ex consequenti autem quantum ad
              culpam, si eam inveniat.</p>
            <p xml:id="ta-l4d23q1-d1e349">Ad primum ergo dicendum, quod quamvis effectus principalis alicujus sacramenti possit
              haberi sine actuali perceptione illius sacramenti, vel sine sacramento, vel per aliud
              sacramentum ex consequenti; nunquam tamen potest haberi sine proposito illius
              sacramenti: et ideo, quia poenitentia est principaliter instituta contra actualem
              culpam, quodcumque aliud sacramentum actualem culpam deleat ex consequenti, non
              excludit necessitatem poenitentiae.</p>
            <p xml:id="ta-l4d23q1-d1e352">Ad secundum dicendum, quod extrema unctio aliquo modo quantum ad illa tria remittit
              peccatum. Quamvis enim culpa quo ad maculam sine contritione non dimittatur, tamen hoc
              sacramentum per gratiam quam infundit, facit quod ille motus liberi arbitrii in
              peccatum sit contritio, sicut etiam in Eucharistia et confirmatione potest accidere.
              Similiter etiam et reatum poenae temporalis dimittit, sed ex consequenti, inquantum
              debilitatem tollit, quia eamdem poenam levius portat fortis quam debilis; unde non
              oportet quod propter hoc minuatur satisfactionis mensura. Reliquiae autem peccati non
              dicuntur hic dispositiones ex actibus relictae, quae sunt quidam habitus inchoati, sed
              quaedam spiritualis debilitas in ipsa mente existens: qua sublata, etiam eisdem
              habitibus vel dispositionibus manentibus, non ita potest inclinari mens ad
              peccata.</p>
            <p xml:id="ta-l4d23q1-d1e355">Ad tertium dicendum, quod quando sunt multae actiones ordinatae ad unum effectum,
              ultima est formalis respectu omnium praecedentium, et agit in virtute earum; et ideo
              in ultima unctione gratia infunditur, quae effectum sacramento praebet.</p>

          </div>
          <div xml:id="ta-l4d23q1-Dd1e359">
            <head xml:id="ta-l4d23q1-Hd1e361">Quaestiuncula 2</head>
            <p xml:id="ta-l4d23q1-d1e364">Ad secundam quaestionem dicendum, quod sicut Baptismus per ablutionem corporalem
              facit spiritualem emundationem a maculis spiritualibus; ita hoc sacramentum per
              medicationem sacramentalem exteriorem facit sanationem interiorem. Et sicut ablutio
              Baptismi habet effectum corporalis ablutionis, quia etiam corporalem mundationem
              facit; ita etiam extrema unctio habet effectum corporalis medicationis, scilicet
              corporalem sanationem. Sed haec est differentia: quia corporalis ablutio ex ipsa
              naturali proprietate elementi facit corporalem mundationem; et ideo semper eam facit;
              sed extrema unctio non facit corporalem sanationem ex proprietate naturali materiae,
              sed ex virtute divina, quae operatur rationabiliter. Et quia ratio operans nunquam
              inducit secundarium effectum nisi secundum quod expedit ad principalem; ideo ex hoc
              sacramento non sequitur corporalis sanatio semper, sed quando expedit ad spiritualem
              sanationem; et tunc semper eam inducit, dummodo non sit impedimentum ex parte
              recipientis.</p>
            <p xml:id="ta-l4d23q1-d1e367">Ad primum ergo dicendum, quod objectio illa probat quod corporalis sanitas non sit
              effectus principalis hujus sacramenti; et hoc verum est.</p>
            <p xml:id="ta-l4d23q1-d1e370">Ad secundum patet solutio ex dictis.</p>
            <p xml:id="ta-l4d23q1-d1e373">Ad tertium dicendum, quod oratio illa est forma istius sacramenti, ut dicetur, et
              ideo hoc sacramentum ex sua forma habet efficaciam, quantum est de se, ad sanitatem
              corporalem.</p>

          </div>
          <div xml:id="ta-l4d23q1-Dd1e377">
            <head xml:id="ta-l4d23q1-Hd1e379">Quaestiuncula 3</head>
            <p xml:id="ta-l4d23q1-d1e382">Ad tertiam quaestionem dicendum, quod, sicut supra, dist. 4, qu. 1, art. 4,
              quaestiunc. 1 et 2, dictum est, character non imprimitur nisi in illis sacramentis
              quibus homo ad aliquod sacrum deputatur. Hoc autem sacramentum est solum remedium, et
              non deputatur per ipsum homo ad aliquod sacrum agendum vel suscipiendum; et ideo non
              imprimitur in eo character.</p>
            <p xml:id="ta-l4d23q1-d1e385">Ad primum ergo dicendum, quod character facit distinctionem statuum quantum ad ea
              quae in Ecclesia agenda sunt; et talem distinctionem homo non habet ab aliis per hoc
              quod ipse est inunctus.</p>
            <p xml:id="ta-l4d23q1-d1e388">Ad secundum dicendum, quod unctio quae fit in ordine et confirmatione, est unctio
              consecrationis, qua homo deputatur ad aliquod sacramentum: sed haec unctio est unctio
              medicationis; et ideo non est simile.</p>
            <p xml:id="ta-l4d23q1-d1e391">Ad tertium dicendum, quod in hoc sacramento res et sacramentum non est character, sed
              quaedam interior devotio quae est spiritualis unctio.</p>
          </div>
        </div>
        <div xml:id="ta-l4d23q1-Dd1e396" type="articulus">
          <head xml:id="ta-l4d23q1-Hd1e398">Articulus 3</head>

          <head xml:id="ta-l4d23q1-Hd1e401" type="question-title">Utrum oleum olivae sit conveniens materia hujus
            sacramenti</head>

          <div xml:id="ta-l4d23q1-Dd1e404">
            <head xml:id="ta-l4d23q1-Hd1e406">Quaestiuncula 1</head>
            <p xml:id="ta-l4d23q1-d1e409">Ad tertium sic proceditur. Videtur quod oleum olivae non sit conveniens materia hujus
              sacramenti. Quia hoc sacramentum immediate ad incorruptionem ordinat. Sed incorruptio
              signatur per balsamum, quod in chrismate ponitur. Ergo chrisma esset convenientior
              hujus sacramenti materia.</p>
            <p xml:id="ta-l4d23q1-d1e412">Praeterea, hoc sacramentum est spiritualis medicatio. Sed spiritualis medicatio per
              vini appositionem significatur, sicut patet Luc. 10, in parabola de sauciato. Ergo
              vinum esset convenientior hujus sacramenti materia.</p>
            <p xml:id="ta-l4d23q1-d1e415">Praeterea, ubi est majus periculum, ibi debet communius remedium adhiberi. Sed oleum
              olivae non est commune remedium, quia non invenitur in qualibet terra. Ergo cum hoc
              sacramentum detur exeuntibus, qui sunt in maximo periculo, videtur quod oleum olivae
              non sit materia conveniens.</p>
            <p xml:id="ta-l4d23q1-d1e418">Sed contra est quod Jac. 5, oleum materia hujus sacramenti determinatur. Sed oleum
              proprie non dicitur nisi oleum olivae. Ergo est materia hujus sacramenti.</p>
            <p xml:id="ta-l4d23q1-d1e422">Praeterea, spiritualis sanatio per olei inunctionem significatur, ut patet Isa. 1,
              ubi dicitur: <quote xml:id="ta-l4d23q1-Qd1e424">plaga tumens non est (...) curata medicamine neque fota
                oleo</quote>. Ergo conveniens materia hujus sacramenti est oleum.</p>

          </div>
          <div xml:id="ta-l4d23q1-Dd1e429">
            <head xml:id="ta-l4d23q1-Hd1e431">Quaestiuncula 2</head>
            <p xml:id="ta-l4d23q1-d1e434">Ulterius. Videtur quod non oporteat esse oleum consecratum. Quia hoc sacramentum
              habet unam sanctificationem in usu per formam verborum. Ergo superfluit alia
              sanctificatio, si ad materiam ipsius fiat.</p>
            <p xml:id="ta-l4d23q1-d1e437">Praeterea, sacramenta habent efficaciam et significationem in ipsa materia. Sed
              significatio effectus hujus sacramenti competit oleo ex naturali proprietate;
              efficacia autem ex institutione divina. Ergo non est necessaria aliqua sanctificatio
              materiae.</p>
            <p xml:id="ta-l4d23q1-d1e440">Praeterea, Baptismus est perfectius sacramentum quam extrema unctio. Sed in Baptismo
              non praeexigitur materiae sanctificatio, quantum est de necessitate sacramenti. Ergo
              nec in extrema unctione.</p>
            <p xml:id="ta-l4d23q1-d1e443">Sed contra est, quia in omnibus aliis unctionibus est materia consecrata prius. Ergo,
              cum hoc sacramentum sit quaedam unctio, requirit materiam consecratam.</p>

          </div>
          <div xml:id="ta-l4d23q1-Dd1e447">
            <head xml:id="ta-l4d23q1-Hd1e449">Quaestiuncula 3</head>
            <p xml:id="ta-l4d23q1-d1e452">Ulterius. Videtur quod non oporteat materiam hujus sacramenti esse consecratam per
              episcopum. Quia dignior est consecratio materiae in sacramento Eucharistiae quam in
              hoc sacramento. Sed in Eucharistia materiam sacerdos potest consecrare. Ergo et in hoc
              sacramento.</p>
            <p xml:id="ta-l4d23q1-d1e455">Praeterea, in operationibus corporalibus ars dignior nunquam praeparat materiam
              inferiori: quia dignior est quae utitur quam quae materiam praeparat, ut dicitur in 2
              Physic. Sed episcopus est supra sacerdotem. Ergo non praeparat materiam in illo
              sacramento quo sacerdos utitur. Sed sacerdos dispensat hoc sacramentum, ut dicetur.
              Ergo consecratio materiae non pertinet ad episcopum.</p>
            <p xml:id="ta-l4d23q1-d1e458">Sed contra est, quia etiam in aliis unctionibus materia per episcopum consecratur.
              Ergo debet ita esse in ista.</p>
          </div>
          <div xml:id="ta-l4d23q1-Dd1e463">
            <head xml:id="ta-l4d23q1-Hd1e465">Quaestiuncula 1</head>
            <p xml:id="ta-l4d23q1-d1e468">Respondeo dicendum ad primam quaestionem, quod spiritualis curatio quae in fine
              adhibetur, debet esse perfecta, quia post eam alia non relinquitur; et lenis, ut spes,
              quae exeuntibus maxime est necessaria, non frangatur, sed foveatur. Oleum autem
              lenitivum est, et penetrativum usque ad intima, et etiam diffusivum; et ideo quantum
              ad utrumque praedictorum est conveniens materia hujus sacramenti; et quia oleum
              principaliter nominatur olivae liquor, cum alii liquores ex similitudine ad ipsum olei
              nomen accipiant; ideo oleum olivae etiam debet esse quod assumitur in materiam hujus
              sacramenti.</p>
            <p xml:id="ta-l4d23q1-d1e471">Ad primum ergo dicendum, quod incorruptio gloriae est res non contenta in hoc
              sacramento; nec oportet quod tali rei significatio materiae respondeat; unde non
              oportet quod balsamum ponatur in materia hujus sacramenti, quia balsamum propter
              odorem pertinet ad bonitatem famae, qua de cetero non indigent propter se exeuntes,
              sed indigent tantum nitore conscientiae, qui per oleum significatur.</p>
            <p xml:id="ta-l4d23q1-d1e474">Ad secundum dicendum, quod vinum sanat mordicando, oleum leniendo: et ideo curatio
              per vinum magis pertinet ad poenitentiam, quam ad hoc sacramentum.</p>
            <p xml:id="ta-l4d23q1-d1e477">Ad tertium dicendum, quod oleum olivae quamvis non ubique crescat, tamen de facili
              potest ad quemlibet locum transferri; et praeterea hoc sacramentum non est tantae
              necessitatis, quod exeuntes sine hoc sacramento non possint salutem consequi.</p>

          </div>
          <div xml:id="ta-l4d23q1-Dd1e481">
            <head xml:id="ta-l4d23q1-Hd1e483">Quaestiuncula 2</head>
            <p xml:id="ta-l4d23q1-d1e486">Ad secundam quaestionem dicendum, quod quidam dicunt, quod oleum simplex est materia
              hujus sacramenti; et in ipsa sanctificatione olei, quae fit per episcopum, perficitur
              sacramentum. Sed hoc patet esse falsum ex his quae de Eucharistia dicta sunt, ubi
              ostensum est quod solum illud sacramentum consistit in consecratione materiae. Et ideo
              dicendum, quod hoc sacramentum consistit in ipsa unctione, sicut Baptismus in
              ablutione; et materia hujus sacramenti est oleum sanctificatum. Potest autem triplex
              ratio assignari, quare exigitur materiae sanctificatio in hoc sacramento, et in
              quibusdam aliis. Prima est, quia omnis efficacia sacramentorum a Christo descendit; et
              ideo sacramenta illa quibus ipse est usus, habent efficaciam ex usu, sicut tactu suae
              carnis vim regenerativam contulit aquis. Sed hoc sacramento non est usus, nec aliqua
              corporali unctione; et ideo in omnibus unctionibus requiritur sanctificatio materiae.
              Secunda causa est propter plenitudinem gratiae, quae confertur non solum ut culpam
              tollat, sed etiam reliquias et infirmitatem corporis. Tertia est ex hoc quod effectus
              ejus corporalis, scilicet sanatio corporalis, non causatur ex materiae naturali
              proprietate; et ideo oportet quod haec efficacia sibi per sanctificationem detur.</p>
            <p xml:id="ta-l4d23q1-d1e489">Ad primum ergo dicendum, quod prima sanctificatio est materiae secundum se; sed
              secunda magis pertinet ad usum ipsius, secundum quod est actu conferens effectum suum;
              et ideo neutra superfluit: quia etiam instrumenta efficaciam accipiunt ab artifice et
              dum fiunt, et dum ad actum applicantur.</p>
            <p xml:id="ta-l4d23q1-d1e492">Ad secundum dicendum, quod illa efficacia quae est ex institutione sacramenti,
              applicatur huic materiae per sanctificationem.</p>
            <p xml:id="ta-l4d23q1-d1e495">Ad tertium patet solutio ex dictis.</p>

          </div>
          <div xml:id="ta-l4d23q1-Dd1e499">
            <head xml:id="ta-l4d23q1-Hd1e501">Quaestiuncula 3</head>
            <p xml:id="ta-l4d23q1-d1e504">Ad tertiam quaestionem dicendum, quod minister sacramenti non propria virtute
              effectum sacramenti inducit ut principale agens, sed per efficaciam sacramenti quod
              dispensat: quae quidem efficacia primo est a Christo, et ab ipso in alios descendit
              ordinate; scilicet in populum mediantibus ministris qui sacramenta dispensant, et in
              ministros inferiores mediantibus superioribus qui materiam sanctificant; et ideo in
              omnibus sacramentis quae indigent materia sanctificata, prima sanctificatio materiae
              fit per episcopum, et usus quandoque per sacerdotem, ut ostendatur sacerdotalis
              potestas ab episcopali derivata, secundum illud Psalm. 132, 2: <quote xml:id="ta-l4d23q1-Qd1e506" source="http://scta.info/resource/ps132_2@1-4">sicut unguentum
                in capite</quote>, quod prius descendit in barbam, deinde usque ad oram
              vestimenti.</p>
            <p xml:id="ta-l4d23q1-d1e510">Ad primum ergo dicendum, quod sacramentum Eucharistiae consistit in ipsa materiae
              sanctificatione, non autem in usu; et ideo, proprie loquendo, illud quod est materia
              sacramenti non est quid consecratum; unde non praeexigitur aliqua sanctificatio circa
              materiam per episcopum facta; sed exigitur sanctificatio altaris, et hujusmodi, et
              etiam ipsius sacerdotis, quae non nisi per episcopum fieri potest. Unde in illo etiam
              sacramento ostenditur potestas sacerdotalis ab episcopo derivata, ut Dionysius dicit;
              ideo autem illam consecrationem materiae potest facere sacerdos quae est in se
              sacramentum, et non illam quae ut sacramentale quoddam ordinatur ad sacramentum quod
              consistit in usu fidelium, quia quantum ad corpus Christi verum nullus ordo est supra
              sacerdotium; sed quantum ad corpus Christi mysticum episcopalis ordo est supra
              sacerdotalem, ut in sequenti dist. dicetur.</p>
            <p xml:id="ta-l4d23q1-d1e513">Ad secundum dicendum, quod materia sacramenti non est talis materia ut in qua fiat
              aliquid per eum qui ea utitur, sicut est in artibus mechanicis; sed ut cujus virtute
              aliquid fiat; et sic participat aliquid de ratione causae agentis, inquantum est
              instrumentum quoddam divinae operationis, ut supra dist. 1, qu. 1, art. 4, quaestiunc.
              1, dictum est: et ideo oportet quod a superiori arte vel potestate talis virtus
              materiae acquiratur: quia in causis agentibus quanto aliquod agens est prius, tanto
              perfectius: in causis autem pure materialibus, quanto materia est prior, tanto
              imperfectior.</p>
          </div>
        </div>
        <div xml:id="ta-l4d23q1-Dd1e519" type="articulus">
          <head xml:id="ta-l4d23q1-Hd1e521">Articulus 4</head>

          <head xml:id="ta-l4d23q1-Hd1e524" type="question-title">Utrum hoc sacramentum habeat aliquam formam</head>

          <div xml:id="ta-l4d23q1-Dd1e527">
            <head xml:id="ta-l4d23q1-Hd1e529">Quaestiuncula 1</head>
            <p xml:id="ta-l4d23q1-d1e532">Ad quartum sic proceditur. Videtur quod hoc sacramentum non habeat aliquam formam.
              Cum enim efficacia sacramentorum sit ab institutione, et item a forma; oportet quod
              forma tradatur ab ipso qui sacramentum instituit. Sed forma hujus sacramenti non
              invenitur tradita neque a Christo neque ab apostolis. Ergo sacramentum non habet
              aliquam formam.</p>
            <p xml:id="ta-l4d23q1-d1e535">Praeterea, quae sunt de necessitate sacramenti, observantur eodem modo apud omnes.
              Sed nihil est magis de necessitate sacramenti habentis formam quam ipsa forma. Ergo
              cum non sit aliqua forma communiter observata ab omnibus in hoc sacramento, quia
              diversis verbis utuntur; videtur quod hoc sacramentum non habeat aliquam formam.</p>
            <p xml:id="ta-l4d23q1-d1e538">Praeterea, in Baptismo non requiritur forma nisi ad sanctificationem materiae, quia
              est aqua verbo vitae diluendis criminibus sanctificata, ut supra dictum est. Sed hoc
              sacramentum habet materiam prius sanctificatam. Ergo non indiget aliqua forma
              verborum.</p>
            <p xml:id="ta-l4d23q1-d1e541">Sed contra est quod Magister supra dixit, dist. 1, quod omne sacramentum novae legis
              consistit in rebus et in verbis. Verba autem sunt forma sacramenti. Ergo cum hoc sit
              sacramentum novae legis, videtur quod habeat formam.</p>
            <p xml:id="ta-l4d23q1-d1e545">Praeterea, ad hoc est ritus universalis Ecclesiae, quae quibusdam verbis utitur in
              collatione hujus sacramenti.</p>

          </div>
          <div xml:id="ta-l4d23q1-Dd1e549">
            <head xml:id="ta-l4d23q1-Hd1e551">Quaestiuncula 2</head>
            <p xml:id="ta-l4d23q1-d1e554">Ulterius. Videtur quod forma hujus sacramenti debeat proferri per orationem
              indicativam, et non per deprecativam. Quia omnia sacramenta novae legis habent certum
              effectum. Sed certitudo effectus non exprimitur in formis sacramentorum nisi per
              orationem indicativam, ut cum dicitur: <quote xml:id="ta-l4d23q1-Qd1e556">hoc est corpus meum</quote>; vel,
                <quote xml:id="ta-l4d23q1-Qd1e559">ego baptizo te</quote>. Ergo debet esse forma hujus sacramenti oratio
              indicativa.</p>
            <p xml:id="ta-l4d23q1-d1e563">Praeterea, in formis sacramentorum oportet exprimi intentio ministri, quae requiritur
              ad sacramentum. Sed intentio conferendi sacramentum non exprimitur nisi per orationem
              indicativam. Ergo et cetera.</p>
            <p xml:id="ta-l4d23q1-d1e566">Praeterea, in quibusdam Ecclesiis dicuntur hujusmodi verba in collatione hujus
              sacramenti: <quote xml:id="ta-l4d23q1-Qd1e568">ungo hos oculos oleo sanctificato in nomine patris</quote> etc., et
              hoc est conforme aliis formis sacramentorum. Ergo videtur quod in hoc consistat forma
              hujus sacramenti.</p>
            <p xml:id="ta-l4d23q1-d1e572">Sed contra, illud quod est forma sacramenti, ab omnibus oportet quod servetur. Sed
              verba praedicta non dicuntur secundum consuetudinem omnium Ecclesiarum, sed tantum
              verba deprecativa, scilicet: <quote xml:id="ta-l4d23q1-Qd1e574">per istam unctionem et suam piissimam
                misericordiam indulgeat tibi dominus quidquid deliquisti per visum</quote> et
              cetera. Ergo forma hujus sacramenti est oratio deprecativa.</p>
            <p xml:id="ta-l4d23q1-d1e579">Praeterea, hoc videtur ex verbis Jacobi, qui attribuit efficaciam hujus sacramenti
              orationi. <quote xml:id="ta-l4d23q1-Qd1e581">Oratio</quote>, inquit, <quote xml:id="ta-l4d23q1-Qd1e584">fidei sanabit infirmum</quote>. Ergo
              cum efficacia sacramenti sit ex forma, videtur quod forma hujus sacramenti sit
              praedicta oratio.</p>

          </div>
          <div xml:id="ta-l4d23q1-Dd1e589">
            <head xml:id="ta-l4d23q1-Hd1e591">Quaestiuncula 3</head>
            <p xml:id="ta-l4d23q1-d1e594">Ulterius. Videtur quod praedicta oratio non sit competens forma hujus sacramenti.
              Quia in formis aliorum sacramentorum fit mentio de materia (sicut patet in
              confirmatione), quae non fit in verbis praedictis. Ergo non est conveniens forma.</p>
            <p xml:id="ta-l4d23q1-d1e597">Praeterea, sicut effectus hujus sacramenti provenit in nos per misericordiam divinam,
              ita et aliorum sacramentorum. Sed in forma aliorum sacramentorum non fit mentio de
              misericordia divina, sed magis de Trinitate et de passione. Ergo similiter debet hic
              esse.</p>
            <p xml:id="ta-l4d23q1-d1e600">Praeterea, duplex effectus hujus sacramenti in littera ponitur. Sed in verbis
              praedictis non fit mentio nisi de uno, scilicet remissione peccatorum; non autem de
              corporali sanatione, ad quam Jacobus ordinat orationem fidei, dicens: <quote xml:id="ta-l4d23q1-Qd1e602">oratio
                fidei sanabit infirmum</quote>. Ergo forma praedicta est incompetens.</p>
          </div>
          <div xml:id="ta-l4d23q1-Dd1e608">
            <head xml:id="ta-l4d23q1-Hd1e610">Quaestiuncula 1</head>
            <p xml:id="ta-l4d23q1-d1e613">Respondeo dicendum ad primam quaestionem, quod quidam dixerunt quod nulla forma est
              de necessitate hujus sacramenti. Sed hoc videtur derogare effectui hujus sacramenti:
              quia omne sacramentum efficit signando: signatio autem materiae non determinatur ad
              effectum determinatum, cum ad multa se possit habere, nisi per formam verborum; et
              ideo in omnibus sacramentis novae legis, quae efficiunt quod figurant, oportet esse et
              res et verba, ut supra, distinct. 1, Magister dixit. Et praeterea Jacobus totam vim
              hujus sacramenti videtur constituere in oratione, quae est forma hujus sacramenti, ut
              dicetur; et ideo praedicta opinio praesumptuosa videtur et erronea. Et propter hoc
              dicendum, sicut communiter dicitur, quod habet formam determinatam, sicut et alia
              sacramenta.</p>
            <p xml:id="ta-l4d23q1-d1e616">Ad primum ergo dicendum, quod sacra Scriptura omnibus communiter proponitur; et ideo
              forma Baptismi, quia ab omnibus dari potest, debet in sacra Scriptura exprimi; et
              similiter forma Eucharistiae, quae exprimit fidem illius sacramenti, quae est de
              necessitate salutis. Sed formae aliorum sacramentorum non inveniuntur in Scriptura
              traditae: sed Ecclesia ex traditione apostolorum habet, qui a domino acceperunt, ut
              dicit apostolus, 1 Corinth. 11, 23: <quote xml:id="ta-l4d23q1-Qd1e618" source="http://scta.info/resource/Icor11_23@1-9">ego enim accepi a domino quod et tradidi
                vobis</quote>.</p>
            <p xml:id="ta-l4d23q1-d1e622">Ad secundum dicendum, quod illa verba quae sunt de essentia formae, scilicet oratio
              deprecativa, ab omnibus dicuntur; sed alia quae sunt de bene esse, non observantur ab
              omnibus.</p>
            <p xml:id="ta-l4d23q1-d1e625">Ad tertium dicendum, quod materia Baptismi habet quamdam sanctificationem per se ex
              ipso tactu carnis salvatoris; sed ex forma verborum accipit sanctificationem actu
              sanctificantem; et similiter post sanctificationem materiae hujus sacramenti secundum
              se, requiritur sanctificatio in usu, per quam actu sanctificet.</p>

          </div>
          <div xml:id="ta-l4d23q1-Dd1e629">
            <head xml:id="ta-l4d23q1-Hd1e631">Quaestiuncula 2</head>
            <p xml:id="ta-l4d23q1-d1e634">Ad secundam quaestionem dicendum, quod forma hujus sacramenti est oratio deprecativa,
              ut patet per verba Jacobi, et ex usu Romanae Ecclesiae, quae solum verbis deprecativis
              utitur in collatione hujus sacramenti; cujus ratio multiplex assignatur. Primo, quia
              suscipiens sacramentum hoc, est viribus propriis destitutus, unde indiget orationibus
              sublevari. Secundo, quia datur exeuntibus, qui jam desinunt de foro Ecclesiae esse, et
              in solius Dei manu requiescunt; unde et ei per orationem committuntur. Tertio, quia
              hoc sacramentum non habet aliquem effectum qui semper ex operatione ministri
              consequatur, omnibus quae sunt de essentia sacramenti, rite peractis, sicut character
              in Baptismo et confirmatione, et transubstantiatio in Eucharistia, et remissio peccati
              in poenitentia existente contritione, quae est de essentia sacramenti poenitentiae,
              non autem de essentia hujus sacramenti; et ideo in hoc sacramento non potest esse
              forma indicativi modi sicut in praedictis sacramentis.</p>
            <p xml:id="ta-l4d23q1-d1e637">Ad primum ergo dicendum, quod hoc sacramentum, sicut et praedicta, quantum est de se,
              habet certitudinem; sed potest impediri ex fictione recipientis (etiam si se
              sacramento subjiciat per intentionem) quod nullum effectum consequatur; et propter hoc
              non est simile de hoc, et de aliis sacramentis, in quibus semper aliquis effectus
              consequitur.</p>
            <p xml:id="ta-l4d23q1-d1e640">Ad secundum dicendum, quod per ipsum actum qui ponitur in forma, scilicet: <quote xml:id="ta-l4d23q1-Qd1e642">per
                istam sanctam unctionem</quote>, satis exprimitur intentio.</p>
            <p xml:id="ta-l4d23q1-d1e646">Ad tertium dicendum, quod verba illa indicativi modi, quae secundum morem quorumdam
              praemittuntur orationi, non sunt forma hujus sacramenti; sed sunt quaedam dispositio
              ad formam, inquantum intentio ministri determinatur ad actum illum per illa verba.</p>

          </div>
          <div xml:id="ta-l4d23q1-Dd1e650">
            <head xml:id="ta-l4d23q1-Hd1e652">Quaestiuncula 3</head>
            <p xml:id="ta-l4d23q1-d1e655">Ad tertiam quaestionem dicendum, quod praedicta oratio est competens forma hujus
              sacramenti: quia tangit sacramentum in hoc quod dicitur: <quote xml:id="ta-l4d23q1-Qd1e657">per istam
                unctionem</quote>; et illud quod operatur in sacramento, scilicet divinam
              misericordiam; et effectum, scilicet remissionem peccatorum.</p>
            <p xml:id="ta-l4d23q1-d1e661">Ad primum ergo dicendum, quod materia hujus sacramenti potest intelligi per actum
              unctionis: non autem materia confirmationis per actum in forma expressum; et ideo non
              est simile.</p>
            <p xml:id="ta-l4d23q1-d1e664">Ad secundum dicendum, quod misericordia respicit miseriam, quia hoc sacramentum datur
              in statu miseriae, scilicet infirmitatis; ideo potius hic quam in aliis fit de
              misericordia mentio.</p>
            <p xml:id="ta-l4d23q1-d1e667">Ad tertium dicendum, quod in forma debet exprimi effectus principalis, et qui semper
              inducitur ex sacramento, nisi sit defectus ex parte recipientis. Non autem talis
              effectus est corporalis sanitas, ut ex dictis patet, quamvis quandoque sequatur:
              ratione cujus Jacobus hunc effectum attribuit orationi, quae est forma hujus
              sacramenti.</p>
          </div>
        </div>
      </div>
    </body>
  </text>
</TEI>