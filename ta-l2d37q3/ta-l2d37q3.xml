<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber II, Distinctio 37, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber II, Distinctio 37, Quaestio 3</title>
          <date when="2016-03-18">March 18, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-18">March 18, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d37q3">
        <head xml:id="ta-l2d37q3-Hd1e89">Quaestio 3</head>
        <div xml:id="ta-l2d37q3-Dd1e92">
          <head xml:id="ta-l2d37q3-Hd1e94">Prooemium</head>
          <p xml:id="ta-l2d37q3-d1e97">Deinde quaeritur de causa poenae; et circa hoc quaeruntur duo: 1 utrum Deus sit causa
            poenae; 2 de quo per prius dicatur malum, scilicet de culpa, vel de poena.</p>
        </div>
        <div xml:id="ta-l2d37q3-Dd1e101" type="articulus">
          <head xml:id="ta-l2d37q3-Hd1e103">Articulus 1</head>

          <head xml:id="ta-l2d37q3-Hd1e106" type="question-title">Utrum poena sit a Deo</head>

          <p xml:id="ta-l2d37q3-d1e109">Ad primum sic proceditur. Videtur quod poena a Deo non sit. Omne enim malum
            contrariatur alicui bono. Sed poena est quoddam malum, cum noceat. Ergo alicui bono
            contrariatur. Sed quod contrariatur bono, non potest esse a summo bono: quia sic summum
            bonum non posset esse auctor pacis, sed pugnae et dissensionis, si ab eo contraria
            procederent. Ergo poena non est a Deo.</p>
          <p xml:id="ta-l2d37q3-d1e112">Praeterea, omne quod est praeter intentionem agentis, incidit ex aliquo defectu. Sed
            omne malum est praeter intentionem agentis, ut Dionysius dicit: quia nihil ad malum
            respiciens operatur. Ergo omne malum ex defectu aliquo incidit. Sed quidquid incidit ex
            defectu, non reducitur in Deum sicut in causam, ut supra ostensum est. Ergo non est a
            Deo.</p>
          <p xml:id="ta-l2d37q3-d1e115">Praeterea, quidquid non est causa actionis, non est causa illius quod per actionem
            causatur, ut dictum est. Sed multae poenae sunt quae aliquibus per aliorum peccata
            infliguntur: multi enim afflictionibus puniuntur per eos qui injuste opprimunt. Cum
            igitur culpae Deus non sit causa, videtur quod nec omnis poenae.</p>
          <p xml:id="ta-l2d37q3-d1e119">Praeterea, quidquid est a Deo, in bonum tendit. Sed quaedam poenae sunt quae ad malum
            inclinant, ut fomes, et hujusmodi. Ergo non omnis poena a Deo est.</p>
          <p xml:id="ta-l2d37q3-d1e122">Praeterea, cujus generatio bona est, corruptio ejus mala est. Sed generatio gratiae
            bona est, quia a Deo est. Ergo et corruptio gratiae mala est. Sed corruptio gratiae est
            quaedam poena. Ergo non omnis poena est a Deo, cum Deus tantummodo bonorum sit
            causa.</p>
          <p xml:id="ta-l2d37q3-d1e125">Sed contra, omne quod justum est, bonum est; et omne quod bonum est, a Deo est. Sed
            omnis poena justa est, ut Augustinus probavit in praecedenti distinctione. Ergo omnis
            poena a Deo est.</p>
          <p xml:id="ta-l2d37q3-d1e128">Praeterea, ad eumdem pertinet remuneratio et condemnatio, scilicet ad eum qui judicium
            de actibus habet bonis vel malis. Sed praemia reddere bonis operibus, Dei est. Ergo et
            poenas etiam infligere ipsius est. Ergo omnis poena a Deo est.</p>
          <p xml:id="ta-l2d37q3-d1e131">Respondeo dicendum, quod poena duo habet in se; scilicet rationem mali, secundum quod
            est alicujus boni privatio; et rationem boni, secundum quod justa est et ordinata est.
            Quidam igitur antiqui considerantes poenam tantum ex parte illa in qua defectus est et
            malum, dixerunt, poenas a Deo non esse: in quem errorem etiam Tullius incidisse videtur,
            ut patet in Lib. de officiis. Hujusmodi enim homines providentiam Dei negaverunt de
            humanis actibus; unde ordinem qui est poenae respectu culpae, non dicebant per
            providentiam divinam esse, sed per justitiam hominis poenam infligentis; defectum autem
            qui est in poena, non a Deo ordinatum esse, sed ex necessitate causarum secundarum
            incidere: ponebant enim Deum res in esse produxisse sicut producit agens ex necessitate
            naturae, ut scilicet ex uno primo, in quo nullus defectus est, unum primum procederet ab
            ejus perfectione distans; et secundum quod longior sit distantia ab uno primo per
            ordinem causae et causati, magis dicebant defectum incidere. Haec autem positio erronea
            est, sicut in 1 Lib., dist. 39, patuit, ubi dictum est, providentiam divinam ad omnia se
            extendere. Et ideo dicendum est, poenas a Deo esse, nullo autem modo culpam a Deo esse;
            quamvis utrumque malum dicatur. Cujus ratio est, quia unicuique rei assignatur causa
            agens secundum quod ab agente res illa progreditur. Culpa autem rationem mali et
            defectus habet, secundum quod ab agente suo progreditur, quod actionem suam in debitum
            finem non ordinat: et ideo culpae causa assignari non potest, nisi talis in quam
            defectus cadere possit. Poena autem non habet rationem mali vel defectus secundum quod
            ab agente procedit, quia per ordinatam actionem agentis poenae infliguntur; sed habet
            rationem defectus et mali in ipso recipiente actionem tantum, quod per justam actionem
            aliquo bono privatur: et ideo poenae Deus est auctor; diversimode vero diversarum.
            Quaedam enim est poena damni, ut subtractio gratiae, et hujusmodi; et harum poenarum
            Deus causa est, non quidem agendo aliquid, sed potius non agendo: ex eo enim quod Deus
            gratiam non influit, consequitur in isto gratiae privatio. Quaedam vero poena sensus
            est, quae per aliquam actionem infligitur; et hujus etiam agendo Deus auctor est.</p>
          <p xml:id="ta-l2d37q3-d1e134">Ad primum ergo dicendum, quod unum bonum particulare contrariatur alii bono
            particulari, sicut calidum frigido; et utrumque a Deo est: nec tamen sequitur quod Deus
            pacis auctor non sit, quia ipsa etiam contrariorum pugna ad aliquam unionem ordinatur
            quia scilicet ad formam mixti conveniunt, et etiam secundum quod in universo per modum
            cujusdam consonantiae ordinantur: ita etiam non est inconveniens, quamvis bonum naturae
            a Deo sit, quod etiam poena, quae sibi contrariatur, inquantum bona est, a Deo sit.</p>
          <p xml:id="ta-l2d37q3-d1e138">Ad secundum dicendum, quod nullum malum nec aliquis defectus a Deo vel agente alio
            intentum est; sed omne malum et defectus incidunt ex defectu aliquo; vel ex defectu
            causae agentis, vel ex defectu materiae recipientis: malum enim culpae incidit ex
            defectu causae agentis; et ideo in causam agentem quae deficere non potest, reduci non
            potest; malum autem poenae incidit ex defectu materiae: quod sic patet. Ordinem
            justitiae justus judex in suis subditis ponere intendit. Ille ordo non potest in
            peccante recipi nisi secundum quod per defectum aliquem punitur: et ideo quamvis
            defectus ille ratione cujus poena malum dicitur, a judice intentus non sit, sed ordo
            justitiae; tamen justus judex poenae auctor dicitur, secundum quod poena ordinatum quid
            dicit: et ita poenarum Deus auctor est.</p>
          <p xml:id="ta-l2d37q3-d1e141">Ad tertium dicendum, quod quamvis actionis turpis Deus non sit causa secundum quod
            deformitati substat, est tamen causa ejus secundum quod actio quaedam est: et ideo etiam
            potest dici causa ejus quod per illam actionem effectum est.</p>
          <p xml:id="ta-l2d37q3-d1e144">Ad quartum dicendum, quod poena non inclinat ad malum culpae directe per modum habitus
            et dispositionis; sed indirecte, inquantum per poenam privatur aliquid quo quis a culpa
            retrahebatur; et hoc non est inconveniens, ut dicatur Deus subtrahere illud quo quis a
            culpa conservabatur immunis, scilicet gratiam.</p>
          <p xml:id="ta-l2d37q3-d1e147">Ad quintum dicendum, quod quamvis corruptio gratiae in se malum sit, tamen quod iste
            qui gratia indignus est, gratia privetur, bonum et justum est; et hoc modo a Deo est
            ordinante.</p>
        </div>
        <div xml:id="ta-l2d37q3-Dd1e151" type="articulus">
          <head xml:id="ta-l2d37q3-Hd1e153">Articulus 2</head>

          <head xml:id="ta-l2d37q3-Hd1e156" type="question-title">Utrum malum per prius dicatur de poena quam de culpa</head>

          <p xml:id="ta-l2d37q3-d1e159">Ad secundum sic proceditur. Videtur quod malum per prius dicatur de poena quam de
            culpa. Bonum enim, cum sit in omnibus generibus, per prius est in substantia quam in
            aliis, ut ex 1 Ethic. patet. Sed malum poenae privat bonum quod est in substantia; sicut
            mors, quae quaedam poena est, perfectionem substantialem privat; sed malum culpae est
            malum in actione. Ergo per prius malum dicitur de poena quam de culpa.</p>
          <p xml:id="ta-l2d37q3-d1e162">Praeterea, perfectio secunda quae est operatio, descendit a perfectione prima quae est
            forma. Sed supra dictum est, quod poena opponitur perfectioni primae; culpa autem
            perfectioni secundae, quae est operatio. Ergo malum per prius invenitur in poena quam in
            culpa.</p>
          <p xml:id="ta-l2d37q3-d1e165">Praeterea, sicut se habet praemium ad meritum, ita se habet poena ad culpam. Sed
            praemium est magis bonum et per prius quam meritum. Ergo et poena est magis malum quam
            culpa. Sed id quod est prius in his quae secundum prius et posterius dicuntur, etiam
            maxime dicitur, sicut ignis maxime calidus; unde quod primum est, est illud quod magis
            dicitur, ut ex 2 Metaph. patet. Ergo per prius dicitur malum de poena quam de culpa.</p>
          <p xml:id="ta-l2d37q3-d1e169">Ad idem: sicut bonum in eo quod bonum, desideratur, ita malum in eo quod malum,
            vitatur. Sed illud propter quod desideratur aliquid, est magis bonum. Ergo illud propter
            quod vitatur aliquid, est magis malum. Sed culpa vitatur propter poenam. Ergo poena est
            magis malum quam culpa; et sic idem quod prius.</p>
          <p xml:id="ta-l2d37q3-d1e172">Praeterea, ut supra dicit Augustinus, malum dicitur aliquid quia nocet. Ergo cui verius
            convenit ratio nocumenti, verius convenit ratio mali. Sed verius convenit poenae quam
            culpae: quia verius est quod per essentiam dicitur quam quod per participationem
            denominatur; sicut albedo verius dicit naturam albedinis quam album. Poena autem est
            ipsum nocumentum; sed culpa nocens denominative dicitur. Ergo et ratio mali per prius
            invenitur in poena quam in culpa.</p>
          <p xml:id="ta-l2d37q3-d1e175">Sed contra, causa praecedit causatum. Sed malum culpae est causa mali poenae. Ergo
            prius est malum culpae quam poenae.</p>
          <p xml:id="ta-l2d37q3-d1e178">Praeterea, Dionysius dicit, quod puniri non est malum, sed fieri poena dignum. Non
            autem aliquis efficitur poena dignus nisi per culpam. Ergo magis proprie culpa malum
            dicitur quam poena.</p>
          <p xml:id="ta-l2d37q3-d1e181">Respondeo dicendum, quod malum per prius de culpa dicitur quam de poena, et magis
            culpae quam poenae ratio mali convenit: cujus ratio assignatur a quibusdam ex parte
            boni, quod per malum privatur; dicunt enim, quod per culpam separatur aliquis a fine
            ultimo, quod est summum bonum, in quo primo ratio boni invenitur; unde et in malo quod
            ab ipso separat, primo invenitur ratio mali; in poena autem consequenter, quae bonum
            naturae creatae privat, quod est a summo bono deductum. Sed ista ratio videtur
            insufficiens: quia culpa et poena non differunt secundum illud bonum quod per utrumque
            privatur; quia illud idem bonum quod active culpa privat, est illud cujus passiva
            privatio poena quaedam est; unde et subtractio gratiae, per quam anima Deo conjungitur,
            et carentia visionis divinae, poenae quaedam sunt. Sed ratio assignata non tangit nisi
            poenas corporales; unde non est universalis; et ideo hujusmodi rationem oportet aliter
            invenire ex propria ratione culpae et ex propria ratione poenae. Sciendum est igitur,
            quod ratio boni a fine sumitur, ut ex 2 Metaph., patet; finis autem est perfectio
            agentis inquantum est agens, eo quod finis movet agentem ad operandum; unde finis, et
            etiam obliquatio a fine, per prius comparatur ad agens quam ad patiens; et ideo illud
            malum quod rationem mali habet, secundum quod ab operante est, propinquius se habet ad
            finem quam illud malum quod per actum operantis in aliquo patiente inducitur; unde prior
            est recessus a fine in culpa, quae rationem mali habet secundum quod ab operante exit,
            quam in poena, quae rationem mali habet secundum quod in patiente efficitur defectus
            quidam per aliquam actionem vel ejusdem vel alterius; ejusdem, ut poenae quae
            consequuntur statim ex actu peccati, sicut per actum culpae sequitur subtractio gratiae
            in peccante; et per prius est inordinatio actus (qui est a peccante, inquantum est
            agens, rationem mali habens) quam ipsa subtractio gratiae, quae est malum poenae; per
            actionem autem alterius, sicut poena quae infligitur peccatori per actum judicis.</p>
          <p xml:id="ta-l2d37q3-d1e184">Ad primum ergo dicendum, quod intensio vel remissio alicujus potest esse dupliciter:
            vel per se, vel per accidens. Per se, quando est intensio secundum id quod ad naturam
            rei pertinet, per accidens autem, quando dicitur magis et minus non secundum
            magnitudinem quae propria est rei quae dicitur major vel minor, sed secundum
            magnitudinem alterius; sicut albedo dicitur major vel propter intensionem principiorum
            albedinis, vel propter magnitudinem superficiei. Ita etiam magnitudo potest attendi in
            malo vel secundum rationem propriam mali, vel secundum rationem boni quod privatur per
            malum; et illa est essentialior malo quae per se est, quam quae per accidens. Et
            secundum hoc dico, quod, per se loquendo, non dicitur prius vel posterius malum secundum
            quod per ipsum prius et posterius bonum privatur; sed secundum quod per prius rationem
            mali participat, quae est in recedendo a fine. Unde non oportet quod malum poenae, per
            quod bonum substantiale privatur, sit magis malum simpliciter vel per prius quam malum
            culpae quod est in actione.</p>
          <p xml:id="ta-l2d37q3-d1e188">Ad secundum dicendum, quod perfectio prima se habet in duplici ordine ad operationem:
            quia operatio terminatur ad perfectionem primam; et ideo operatio a perfectione prima
            elicitur: et similiter etiam est de privatione perfectionis primae. Poena autem nominat
            privationem perfectionis primae, secundum quod ad eam operatio terminatur; quia poena
            dicit effectum culpae; et ideo non oportet quod culpa per posterius malum dicatur.</p>
          <p xml:id="ta-l2d37q3-d1e191">Ad tertium dicendum, quod sicut praemium est ordinativum meriti, ita et poena est
            ordinativa culpae; unde utrumque, scilicet praemium et poena, quamdam bonitatem habet ex
            hoc quod ordinatum est. Unde non oportet quod si praemium est magis bonum, poena sit
            magis malum; sed minus, inquantum habet aliquam perfectionem boni.</p>
          <p xml:id="ta-l2d37q3-d1e194">Ad quartum dicendum, quod culpa est propter se vitanda, etiamsi nulla poena sequeretur;
            unde virtuosus plus culpam quam poenam fugit, ad quem oportet mensurare actus aliorum
            hominum, ut philosophus in 5 Ethic. dicit.</p>
          <p xml:id="ta-l2d37q3-d1e197">Ad quintum dicendum, quod quidquid invenitur in causa et causato, prius est in causa
            quam in causato. Unde cum hoc nocumentum quod est poena, sit per culpam inductum, ratio
            nocuitatis prius invenitur in culpa quam in poena, quamvis poena sit ipsum nocumentum:
            quia hoc ipsum quod poena nocumentum est, a nocuitate culpae procedit.</p>
        </div>
        <div xml:id="ta-l2d37q3-Dd1e201">
          <head xml:id="ta-l2d37q3-Hd1e203">Expositio textus</head>
          <p xml:id="ta-l2d37q3-d1e206"><quote xml:id="ta-l2d37q3-Qd1e207">Non quia non sit actio vel voluntas mala quae aliquid est; sed quia a vero esse
              separat homines</quote>. Istud inconvenienter dicitur. Constat enim quod actio,
            inquantum est actio, non est separata a vero esse, sed inquantum est inordinata. Unde
            quod peccatum dicatur nihil, non est ratione actionis, sed ratione inordinationis.
              <quote xml:id="ta-l2d37q3-Qd1e210">Hic de substantiis atque naturis tantum accipienda fore tradunt</quote>. Ex hoc
            non plus habetur, nisi quod substantia et natura uno modo accepta, differunt ab actione
            bona et mala; et hoc verum est. <quote xml:id="ta-l2d37q3-Qd1e213">Opera Diaboli, quae vitia dicuntur, actus sunt,
              non res</quote>. Dicuntur non esse res ex ea parte qua habent quod vitia sint,
            scilicet ex parte privationis. <quote xml:id="ta-l2d37q3-Qd1e216">Sunt ergo aliquae res quibus homines mali
              sunt</quote> verum est, sed non eis homines mali sunt inquantum sunt res, sed
            inquantum alicui privationi subsistunt. <quote xml:id="ta-l2d37q3-Qd1e219">Quid ergo mirum, si Deus dicitur non esse
              auctor eorum?</quote> Ista objectio nulla est: quia ejus quod nihil est, potest
            aliquid esse causa, non quidem directe agendo, sed removendo prohibens; sicut claudens
            fenestram facit tenebras (quae nihil sunt) dum removet lucem, quae tenebras prohibebat;
            ita etiam et privationem aliquam quae poena est, Deus efficere potest, quamvis illa
            privatio nihil sit, non praebendo illud quod privationem prohibeat: sicut non praebendo
            gratiam, causat privationem gratiae. Sed illum defectum, prout in eo ratio culpae
            consistit, non causare potest Deus, ut dictum est. <quote xml:id="ta-l2d37q3-Qd1e222">Bonorum, illi subintelligi
              volunt</quote>. Ista responsio nulla est: quia non minus est verum quod omne ens est a
            primo ente, quam quod omne bonum est a primo bono; unde in quocumque invenitur natura
            entis, invenitur natura boni; et ideo oportet ens absolute a Deo esse. <quote xml:id="ta-l2d37q3-Qd1e226">Iniquitas
              quippe ipsa non est substantia</quote>. Hic accipit Augustinus substantiam non prout
            significat rem primi praedicamenti, sed prout significat essentiam rei in quocumque
            genere existentis. Iniquitas enim ex parte defectus, unde iniquitatis rationem habet,
            essentia caret. Si autem acciperet substantiam secundum quod significat praedicamentum
            primum, aequaliter verum esset quod justitia non est substantia, sicut quod iniquitas
            non est substantia.</p>
        </div>
      </div>
    </body>
  </text>
</TEI>