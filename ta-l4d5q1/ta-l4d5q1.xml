<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 5, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 5, Quaestio 1</title>
          <date when="2016-03-18">March 18, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-18">March 18, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> 
        <cb ed="#G" n="69b"/>
      </div>
    </front>
    <body>
      <div xml:id="ta-l4d5q1">
        <head xml:id="ta-l4d5q1-Hd1e97">Librum IV, Distinctio 5, Quaestio 1</head>
        <div xml:id="ta-l4d5q1-Dd1e100">
          <head xml:id="ta-l4d5q1-Hd1e102">Prooemium</head>
          <p xml:id="ta-l4d5q1-d1e105">Postquam determinavit Magister de Baptismo per comparationem ad recipientes, hic
            determinat de ipso per comparationem ad dantes; et dividitur in duas partes: in prima
            ostendit a quibus dari possit Baptismus; in secunda a quibus et qualiter dari debeat, 6
            dist.: <quote xml:id="ta-l4d5q1-Qd1e107">nunc quibus liceat baptizare, addamus</quote>. Prima in tres: in prima
            ostendit a quibus dari possit Baptismus, quia a bonis et a malis; in secunda assignat
            hujus rationem, ibi: <quote xml:id="ta-l4d5q1-Qd1e110">quia ministerium tantum habent, non potestatem
              Baptismi</quote>; in tertia removet quamdam dubitationem, ibi: <quote xml:id="ta-l4d5q1-Qd1e113">hic quaeritur
              quae sit potestas Baptismi quam Christus sibi retinuit</quote>. Hic est duplex
            quaestio. Prima de potestate baptizandi. Secunda de ipsis baptizantibus. Circa primum
            quaeruntur tria: 1 quam potestatem Christus, secundum quod homo, in baptizando habuit; 2
            quam ministris contulerit; 3 quam conferre potuerit, sed non contulit.</p>
        </div>
        <div xml:id="ta-l4d5q1-Dd1e118" type="articulus">
          <head xml:id="ta-l4d5q1-Hd1e120">Articulus 1</head>

          <head xml:id="ta-l4d5q1-Hd1e123" type="questionTitle">Utrum Christus, secundum quod homo, habuit potestatem
            dimittendi peccata</head>

          <p xml:id="ta-l4d5q1-d1e126">Ad primum sic proceditur. Videtur quod Christus, secundum quod homo, habuit potestatem
            dimittendi peccata. Matth. 9, 6, dicitur: <quote xml:id="ta-l4d5q1-Qd1e128" ana="#mt9_6">ut autem sciatis quia filius hominis
              habet potestatem in terra dimittendi peccata, dixit paralytico: surge, et
              ambula</quote>. Sed non oportebat signum ostendere ad probandum quod Deus haberet
            potestatem dimittendi peccatum: quia hoc Judaei confitebantur. Ergo etiam secundum quod
            homo habuit hanc potestatem.</p>
          <p xml:id="ta-l4d5q1-d1e132">Praeterea, Christus, secundum quod homo, est redemptor, ut in 3, dist. 19, qu. 1, art.
            4, quaestiunc. 1, dictum est. Sed non potest aliquis liberari a servitute peccati nisi
            sibi peccatum dimissum sit. Ergo Christus, secundum quod homo, habuit potestatem
            dimittendi peccata.</p>
          <p xml:id="ta-l4d5q1-d1e135">Praeterea, super illud Joan. 5: <quote xml:id="ta-l4d5q1-Qd1e137">sicut pater suscitat mortuos</quote> etc., dicit
            Augustinus: <quote xml:id="ta-l4d5q1-Qd1e140">judicat, et suscitat corpora, non pater, sed filius, secundum
              humanitatis dispensationem, qua minor est patre</quote>. Sed suscitatio corporum
            attestatur suscitationi animarum, quae fit per dimissionem peccati. Ergo Christus,
            secundum quod homo, potuit peccatum dimittere.</p>
          <p xml:id="ta-l4d5q1-d1e145">Praeterea, majus est imperium ejus quam invocatio nominis ejus. Sed ad invocationem
            nominis Christi dabatur Baptismus et remissio peccatorum in primitiva Ecclesia. Ergo et
            ipse Christus suo imperio poterat peccata dimittere.</p>
          <p xml:id="ta-l4d5q1-d1e148">Praeterea, Christus amplioris gloriae prae Moyse habitus est, quia non sicut servus vel
            minister, sicut Moyses, est in domo Dei, sed sicut dominus et heres, ut dicitur Hebr. 3.
            Sed si non haberet potestatem dimittendi peccatum, secundum quod homo, non esset sicut
            dominus, sed solum sicut minister, sicut et alii. Ergo habet potestatem dimittendi
            peccata.</p>
          <p xml:id="ta-l4d5q1-d1e151">Sed contra, illud quod est solius Dei, non convenit Christo inquantum est homo. Sed
            dimittere peccatum est hujusmodi; ut patet Isai. 43: <quote xml:id="ta-l4d5q1-Qd1e153">ego sum qui deleo
              iniquitates tuas propter me</quote>. Ergo non convenit Christo.</p>
          <p xml:id="ta-l4d5q1-d1e157">Praeterea, nulli dimittitur peccatum, nisi per spiritum sanctum. Sed Christus, secundum
            quod homo, non poterat dare spiritum sanctum, ut 
            <cit>
              <ref target="http://scta.info/resource/ta-l1d15q5-Dd1e3559">dist. 15, 1 Lib., quaest. 5, art. 1,
            quaestiunc. 4</ref>
              <bibl><ref target="http://scta.info/resource/ta-l1d15q5-Dd1e3559">Vide Supra, I, d. 15, q. 5, a. 1, qc. 4</ref></bibl>
            </cit>, 
            dictum est. Ergo non potest remittere peccata secundum quod homo.</p>
          <p xml:id="ta-l4d5q1-d1e160">Praeterea, Augustinus dicit, quod Christus secundum quod est filius Dei, est vita quae
            vivificat animas. Sed quod convenit sibi inquantum est filius Dei, non competit ei
            secundum quod est homo. Ergo vivificare animas remittendo peccata, non competit ei
            secundum quod homo.</p>
          <p xml:id="ta-l4d5q1-d1e163">Respondeo dicendum, quod triplex est potestas absolvendi a peccato in Baptismo. Una
            potestas auctoritatis; et haec solius Dei est, quia propria virtute peccata dimittit,
            quasi principalis causa remissionis peccati; unde tali potestate Christus, secundum quod
            homo, peccata remittere non poterat. Alia potestas est ministerii, quae eis competit qui
            sacramenta dispensant, in quibus divina virtus secretius operatur salutem. Tertia est
            media inter has duas, quae dicitur potestas excellentiae; et hanc Christus prae aliis
            habuit. Attenditur autem haec excellentia quantum ad tria. Primo quantum ad hoc quod ex
            merito passionis ejus Baptismus efficaciam habet, non autem ex merito alicujus alterius
            baptizantis; unde non est melior Baptismus a meliore baptizante datus. Secundo quantum
            ad hoc quod Christus sine sacramento sacramentorum effectum conferre poterat quasi
            dominus et institutor sacramentorum; quod de aliis non est verum. Tertio quantum ad hoc
            quod ad invocationem nominis ejus dabatur remissio peccatorum in Baptismo in primitiva
            Ecclesia. Sed quia secundae rationes videntur procedere de prima potestate, ideo
            concedendae sunt illae, et respondendum est ad primas.</p>
          <p xml:id="ta-l4d5q1-d1e167">Ad primum ergo dicendum, quod filius hominis habebat potestatem auctoritatis dimittendi
            peccata, non secundum quod homo, sed secundum quod Deus; et ideo per miraculum ostensum
            hic probatur quod ille homo esset Deus, cui natura obediebat quasi proprio creatori.</p>
          <p xml:id="ta-l4d5q1-d1e170">Ad secundum dicendum, quod redemptor dicitur dupliciter. Uno modo propter usum
            potestatis auctoritativae in absolvendo a peccato, et sic Christus secundum quod Deus,
            redemptor est. Alio modo propter effectum humilitatis; et sic competit ei secundum quod
            homo, inquantum per humilitatem passionis nobis remissionem meruit peccatorum; et hoc
            pertinet ad potestatem excellentiae, ut dictum est.</p>
          <p xml:id="ta-l4d5q1-d1e173">Ad tertium dicendum, quod potestas quam Christus secundum quod homo habuit suscitandi
            corpora, non est potestas tantum ministerii, sicut et Petrus mortuos suscitavit; neque
            est iterum potestas auctoritatis, quia hoc solius Dei est: sed est potestas cujusdam
            excellentiae, quae ei competit ex unione ad Deum, ut scilicet imperio, non prece,
            mortuos suscitaret: et similiter habuit potestatem excellentiae in remittendo
            peccata.</p>
          <p xml:id="ta-l4d5q1-d1e176">Ad quartum dicendum, quod hoc quod ad invocationem nominis ejus conferebatur remissio
            peccatorum in Baptismo, pertinet ad potestatem excellentiae.</p>
          <p xml:id="ta-l4d5q1-d1e179">Ad quintum dicendum, quod non habuit tantum ministerii potestatem, sed altiorem, ut
            dictum est.</p>
        </div>
        <div xml:id="ta-l4d5q1-Dd1e183" type="articulus">
          <head xml:id="ta-l4d5q1-Hd1e185">Articulus 2</head>

          <head xml:id="ta-l4d5q1-Hd1e188" type="questionTitle">Utrum Christus ministris contulerit potestatem cooperandi ad
            interiorem emundationem</head>

          <p xml:id="ta-l4d5q1-d1e191">Ad secundum sic proceditur. Videtur quod ministris contulerit potestatem cooperandi ad
            interiorem emundationem. Ministris enim data est aliqua spiritualis potestas. Sed ad
            emundationem corporalem non requiritur aliqua spiritualis potestas, sed sufficit
            corporalis. Ergo ministri cooperantur ad emundationem interiorem.</p>
          <p xml:id="ta-l4d5q1-d1e194">Praeterea, sicut sanctificatio quaedam adhibetur rebus sacramentalibus, ita etiam
            ministris sacramentorum. Sed res sacramentales ex sanctificatione invisibilem gratiam
            continent et conferunt, secundum Hugonem de sancto Victore. Ergo ministri sanctificati,
            in sua sanctificatione ad interiorem emundationem, quae est per gratiam, operantur.</p>
          <p xml:id="ta-l4d5q1-d1e197">Praeterea, inter creaturas dignior est creatura rationalis quam aliqua forma
            accidentalis. Sed gratia operatur interius ad peccati remissionem. Ergo et homo multo
            fortius habet potestatem interius cooperandi.</p>
          <p xml:id="ta-l4d5q1-d1e201">Praeterea, omnis actio alicujus formae attribuitur habenti formam illam, quia calor
            agit secundum calidum. Sed remissio culpae est actio gratiae. Ergo habenti gratiam
            competit cooperari ad remissionem culpae.</p>
          <p xml:id="ta-l4d5q1-d1e204">Praeterea, secundum Dionysium, ad ministros Ecclesiae pertinet purgare, illuminare,
            perficere. Sed purgatio in Ecclesia fit a sordibus mentis. Ergo ministri Ecclesiae
            cooperantur ad interiorem emundationem.</p>
          <p xml:id="ta-l4d5q1-d1e207">Sed contra, emundatio interior a peccatis fit per spiritum sanctum. Sed ministri
            Ecclesiae non dant spiritum sanctum. Ergo nec cooperantur ad interiorem
            emundationem.</p>
          <p xml:id="ta-l4d5q1-d1e210">Praeterea, majus est justificare impium quam creare caelum et terram. Sed in creatione
            caeli et terrae nihil Deo cooperatur. Ergo nec in justificatione impii.</p>
          <p xml:id="ta-l4d5q1-d1e213">Praeterea, hominis operatio etiam in actibus hierarchicis est sub operatione Angeli, ut
            dicit Dionysius. Sed Angeli non possunt imprimere in affectum, ut in 2 Lib., dist. 8,
            qu. 1, art. 5, dictum est. Ergo cum affectum oporteat a peccatis mundari, videtur quod
            nec cooperentur ad emundationem interiorem.</p>
          <p xml:id="ta-l4d5q1-d1e216">Respondeo dicendum, quod cooperari alicui agenti dicitur quatuor modis. Uno modo sicut
            adjuvans ei cui auxilium praebet, cooperatur. Alio modo sicut consilium praebens. Tertio
            modo sicut quo mediante agens primum suum effectum inducit, sicut cooperantur
            instrumenta principali agenti. Quarto modo sicut disponens materiam ad effectum agentis
            principalis suscipiendum. Primis ergo duobus modis in nulla actione aliquid Deo
            cooperatur propter perfectam ejus potentiam, quae auxilio non indiget, et propter
            perfectam sapientiam, quae non indiget consilio, Isai. 40, 13: <quote xml:id="ta-l4d5q1-Qd1e218">quis adjuvit
              spiritum domini, aut quis consiliarius ejus fuit?</quote> Sed tertio modo cooperatur
            aliqua creatura Deo in aliqua actione, non tamen in omnibus. Cum enim Deus sit primum
            agens omnium naturalium actionum, quidquid natura agit, hoc efficit quasi instrumentale
            agens cooperans primo agenti, quod est Deus. Sed quaedam sunt quae sibi Deus retinuit,
            immediate ea operans; et in his creatura Deo non cooperatur hoc tertio modo, sed quarto
            modo potest ei cooperari; sicut patet in creatione animae rationalis, quam immediate
            Deus producit, sed tamen natura disponit materiam ad animae rationalis receptionem. Et
            quia recreatio animae rationalis creationi ipsius respondet, ideo in emundatione ipsius
            immediate operatur; nec aliquis ei quantum ad hoc cooperatur tertio modo, sed quarto; et
            hoc dupliciter: vel ex opere operante, sive docendo, sive merendo; et sic homines ei
            cooperantur in peccatorum remissione, de quibus dicitur 1 Corinth. 3, 9: <quote xml:id="ta-l4d5q1-Qd1e221">Dei
              adjutores sumus</quote>, vel ex opere operato, sicut qui conferunt sacramenta, quae ad
            gratiam disponunt, per quam fit remissio peccatorum; et haec est cooperatio ministerii,
            quae ministris Ecclesiae competit, de quibus dicitur 1 Corinth. 4, 1: <quote xml:id="ta-l4d5q1-Qd1e224">sic nos
              existimet homo ut ministros Christi</quote>.</p>
          <p xml:id="ta-l4d5q1-d1e229">Ad primum ergo dicendum, quod potestas spiritualis quae ministris Ecclesiae conceditur,
            ad aliquid interius se extendit, sicut virtus sacramentalis sed non ad collationem
            gratiae, per quam est remissio peccatorum, nisi dispensando, sicut et de sacramentis
            dictum est.</p>
          <p xml:id="ta-l4d5q1-d1e232">Unde patet solutio ad secundum.</p>
          <p xml:id="ta-l4d5q1-d1e235">Ad tertium dicendum, quod gratia non remittit culpam effective, sed formaliter, sicut
            albedo aufert nigredinem; et ideo non sequitur quod creaturae rationali competat, quae
            non est forma.</p>
          <p xml:id="ta-l4d5q1-d1e238">Ad quartum dicendum, quod est duplex operatio formae alicujus: scilicet prima, quae
            pertinet ad informationem subjecti sicut scientia et secunda, quae dicitur usus vel
            actio, sicut considerare. Primam ergo operationem non participat habens formam, sed
            solum secundam. Remittere autem culpam competit gratiae quantum ad operationem primam;
            sicut albedo eadem ratione qua facit album, aufert et nigredinem a subjecto in quo est;
            et ideo non oportet quod habens gratiam, hoc per gratiam participet.</p>
          <p xml:id="ta-l4d5q1-d1e241">Ad quintum dicendum, quod purgatio, de qua Dionysius loquitur, est a tenebris
            ignorantiae, sicut ipsemet dicit; unde magis pertinet ad intellectum quam ad
            affectum.</p>
        </div>
        <div xml:id="ta-l4d5q1-Dd1e245" type="articulus">
          <head xml:id="ta-l4d5q1-Hd1e247">Articulus 3</head>

          <head xml:id="ta-l4d5q1-Hd1e250" type="questionTitle">Utrum ministris conferri potuerit a Deo potestas
            cooperationis</head>
          <div xml:id="ta-l4d5q1-Dd1e253">
            <head xml:id="ta-l4d5q1-Hd1e255">Quaestiuncula 1</head>
            <p xml:id="ta-l4d5q1-d1e258">Ad tertium sic proceditur. Videtur quod ministris conferri potuit a Deo potestas
              cooperationis. Nam super illud Joan. 1: <quote xml:id="ta-l4d5q1-Qd1e260">hic est qui baptizat</quote>, dicit
              Augustinus, quod Joannes dicit, quod potestatem mundandi a peccatis Christus dare
              potuit, sed non dedit: dedit autem potestatem ministerii. Ergo videtur quod potuerit
              dare, potestatem cooperationis.</p>
            <p xml:id="ta-l4d5q1-d1e264">Praeterea, major est potestas auctoritatis quam cooperationis. Sed super illud 1
              Corinth. 1: <quote xml:id="ta-l4d5q1-Qd1e266">divisus est Christus?</quote> Dicit Glossa, quod potuit eis dare
              potestatem baptizandi quibus contulit ministerium. Ergo multo fortius potuit dare
              cooperationem interius emundandi.</p>
            <p xml:id="ta-l4d5q1-d1e270">Praeterea, plus est expellere Daemonem quam seminatum per ipsum, scilicet peccatum.
              Sed Deus dedit hominibus potestatem Daemones expellendi, ut patet Luc. 10. Ergo multo
              fortius potuit dare potestatem expellendi peccatum.</p>
            <p xml:id="ta-l4d5q1-d1e273">Sed contra, omne agens oportet quod sit simul cum patiente, ut probatur in 7 Phys.
              Sed non potest conferri alicui creaturae quod illabatur in animam rationalem. Ergo non
              potest conferri quod cooperetur ad interiorem emundationem.</p>
            <p xml:id="ta-l4d5q1-d1e277">Praeterea, gratia est quaedam inchoatio gloriae. Sed non potest alicui creaturae
              communicari quod ab ipsa sit gloria, sicut neque quod sit summum bonum. Ergo potestas
              cooperationis ad gratiam habendam, per quam fit peccatorum remissio, homini conferri
              non potuit.</p>
          </div>
          <div xml:id="ta-l4d5q1-Dd1e281">
            <head xml:id="ta-l4d5q1-Hd1e283">Quaestiuncula 2</head>
            <p xml:id="ta-l4d5q1-d1e286">Ulterius. Videtur quod nec potestas excellentiae. Quia Matth. 25, dicitur, quod dedit
              unicuique secundum propriam virtutem. Sed non dedit potestatem excellentiae nisi soli
              Christo. Ergo non potuit aliis conferri.</p>
            <p xml:id="ta-l4d5q1-d1e289">Praeterea, potestas excellentiae competit Christo, secundum quod meritum ejus
              operatur ad remissionem omnium peccatorum, ut dictum est. Sed hoc non competit Christo
              nisi secundum quod ejus meritum habet quamdam infinitatem, ut in 3 Lib. dictum est,
              dist. 18, quaest. 2, art. 6, quaestiunc. 1, et dist. 19, quaest. 1, art. 1,
              quaestiunc. 1. Cum ergo habere efficaciam infinitam in merendo non possit alicui
              creaturae purae conferri, videtur quod nec potestas excellentiae.</p>
            <p xml:id="ta-l4d5q1-d1e292">Praeterea, potestas excellentiae competit Christo secundum quod est caput Ecclesiae
              de cujus plenitudine omnes accipimus. Sed hoc competit ei quia est unigenitus a patre,
              ut dicitur Joan. 1. Ergo nulli purae creaturae communicari potuit.</p>
            <p xml:id="ta-l4d5q1-d1e295">Sed contra, quidquid competit Christo secundum quod homo, potest et alii homini
              communicari. Sed potestas excellentiae, ut dictum est, competit Christo secundum quod
              homo est. Ergo potest aliis hominibus communicari.</p>
            <p xml:id="ta-l4d5q1-d1e299">Praeterea, ad potestatem excellentiae pertinet quod ad invocationem nominis Christi
              remissio peccatorum in ipso detur. Sed potuit etiam hoc Deus conferre Petro vel Paulo,
              ut ad invocationem nominis ejus Baptisma conferretur, ut dicit Glossa 1 Corinth., 1.
              Ergo potestas excellentiae potuit aliis conferri.</p>
          </div>
          <div xml:id="ta-l4d5q1-Dd1e303">
            <head xml:id="ta-l4d5q1-Hd1e305">Quaestiuncula 3</head>
            <p xml:id="ta-l4d5q1-d1e308">Ulterius. Videtur quod potentia creandi potuerit creaturae communicari. Plus enim
              Deus potest facere quam homo possit intelligere; quia <quote xml:id="ta-l4d5q1-Qd1e310">non est impossibile apud
                Deum omne verbum</quote>, ut dicitur Luc. 1, 37. Sed quidam philosophi posuerunt in
              aliquibus creaturis potentiam creandi, sicut Avicenna, qui dicit, quod intelligentia
              prima producit secundam, et sic deinceps. Ergo Deus posset hoc creaturae
              communicare.</p>
            <p xml:id="ta-l4d5q1-d1e314">Praeterea, nihil potentiae divinae absolute acceptae subtrahendum est quod in se
              contradictionem non implicat vel defectum. Sed quod aliqua creatura habeat potentiam
              creandi hoc nullam contradictionem implicat, ut videtur; neque in aliquem defectum
              sonat, immo magis in perfectionem divinam: quia perfectum est quod potest alterum
              facere quale ipsum est, ut dicitur in 4 Meteor.; et sic non ponit imperfectionem in
              Deo, quod ipse creator alios creatores constituat. Ergo hoc potentiae ejus
              subtrahendum non est.</p>
            <p xml:id="ta-l4d5q1-d1e317">Praeterea, forma est nobilior quam materia. Sed aliquibus creaturis collatum est ut
              possint producere formas. Ergo et potuit creaturae conferri ut possit producere
              materiam; et hoc est creare: ergo potentia creandi creaturae communicari potuit.</p>
            <p xml:id="ta-l4d5q1-d1e320">Praeterea, quanto est major resistentia tanto est major difficultas in actione. Sed
              contrarium magis resistit actioni quam non ens, quod non potest agere. Si ergo
              creaturae collatum est ut possit aliquid ex contrario facere, multo fortius potuit ei
              conferri ut possit aliquid ex non ente facere, quod est creare.</p>
            <p xml:id="ta-l4d5q1-d1e324">Sed contra, creaturae non potest conferri quod habeat potentiam infinitam, cum sit
              essentiae finitae. Sed creatio est opus potentiae infinitae, quod patet per distantiam
              infinitam quae est inter ens et non ens. Ergo potentia creandi creaturae communicari
              non potuit.</p>
            <p xml:id="ta-l4d5q1-d1e327">Praeterea, creatori debetur latria. Sed hoc non potest creaturae communicari ut ei
              latria debeatur, sicut nec quod sit Deus. Ergo creaturae non potest communicari
              potentia creandi.</p>
            <p xml:id="ta-l4d5q1-d1e330">Praeterea, nihil agit nisi secundum quod est actu. Sed creaturae non potest
              communicari quod sit actus purus. Ergo non potest sibi communicari quod agat se tota;
              ergo neque quod agat totum quod est in re, quod est creare.</p>
          </div>
          <div xml:id="ta-l4d5q1-Dd1e335">
            <head xml:id="ta-l4d5q1-Hd1e337">Quaestiuncula 1</head>
            <p xml:id="ta-l4d5q1-d1e340">Respondeo dicendum ad primam quaestionem, quod dupliciter dicitur aliquid non posse
              communicari alicui creaturae: aut quia nulli creaturae communicari potest aut quia
              alicui potest communicari sed non isti. Quidquid enim communicatum alicui traheret
              ipsum extra terminos suae speciei, non potest sibi communicari sicut equo non potest
              communicari quod habeat rationem, quamvis hoc communicatum sit homini. Quod autem
              communicatum alicui trahit ipsum extra terminos creaturae non potest alicui creaturae
              communicari. Potestas ergo auctoritatis communicata alicui traheret ipsum extra
              terminos creaturae: quia non potest esse quod creatura sit agens principale respectu
              nobilissimi effectus, quo ultimo fini conjungimur, cujusmodi est gratia per quam fit
              remissio peccatorum. Et ideo omnes dicunt, quod potestas auctoritatis nulli creaturae
              communicari potuit. Sed de potentia cooperationis est duplex opinio. Magister enim in
              littera videtur dicere, quod potentia cooperationis ad emundationem interiorem possit
              alicui creaturae conferri, quamvis non sit collata: quod non potest intelligi de
              cooperatione quae fit per modum dispositionis quia haec collata est ministris
              Ecclesiae, ut dictum est. Alii autem dicunt contrarium, quod conferri non potuit.
              Utraque autem opinio aliquo modo sustineri potest. Cooperatur enim aliquid Deo
              instrumentaliter duobus modis. Uno modo ita quod per virtutem aliquam habentem esse
              absolutum et completum in natura operetur ad effectum aliquem producendum non solum
              secundarium, sed principalem, sicut ignis cooperatur Deo in generatione ignis
              alterius; et hoc modo accipiendo cooperationem, non poterat conferri homini ut Deo
              cooperetur in interiori mundatione quae fit per gratiam: quia gratia elevat hominem ad
              vitam quandam quae est supra conditionem omnis naturae creatae; est enim esse gratiae
              supra esse naturale et hominis et Angeli, quae sunt supremae creaturae; et ideo agens
              quod propria virtute sibi animam assimilat per gratiam, oportet quod sit supra omnem
              virtutem creatam, et sic talis cooperatio excedet terminos creaturae. Alio modo
              aliquid cooperatur Deo non per virtutem quae habeat esse perfectum in natura, neque ad
              ultimum principalem effectum directe pertingendo, sicut de sacramentis in 1 dist., qu.
              1, art. 4, dictum est, et hoc modo cooperari Deo in interiori emundatione, ut quidam
              dicunt, disponendo, potuit homini conferri sine sacramentis, sicut sacramenta
              praebendo facit; et hoc modo cooperari pertinet ad potestatem excellentiae in Christo,
              ut dictum est.</p>
            <p xml:id="ta-l4d5q1-d1e343">Ad primum ergo dicendum, quod hoc intelligitur de potestate excellentiae quam
              Christus habuit etiam secundum quod homo; quae includit potestatem cooperationis
              secundo modo dictae; non autem de potestate cooperationis primo modo dictae.</p>
            <p xml:id="ta-l4d5q1-d1e346">Ad secundum dicendum, quod auctoritas ibi accipitur non respectu emundationis, sed
              respectu institutionis sacramentorum eis efficaciam praebendo per meritum baptizantis,
              quod ad potestatem excellentiae pertinet; et hoc potuit eis conferri. Vel dicendum,
              quod non loquitur de auctoritate prima sed de subauctoritate: quod patet ex eo quod
              sequitur in Glossa: <quote xml:id="ta-l4d5q1-Qd1e348">ita scilicet quod ipse principalis auctor
              existeret</quote>.</p>
            <p xml:id="ta-l4d5q1-d1e352">Ad tertium dicendum, quod hominibus datur potestas expellendi Daemones quantum ad
              effectum nocumenti corporalis, quem in vexatis faciunt, non autem quantum ad effectum
              spiritualis nocumenti, quod est peccatum expellere, et a servitute Daemonis liberare.
              Joan. 8, 36: <quote xml:id="ta-l4d5q1-Qd1e354">si filius vos liberaverit, vere liberi eritis</quote>.</p>
          </div>
          <div xml:id="ta-l4d5q1-Dd1e359">
            <head xml:id="ta-l4d5q1-Hd1e361">Quaestiuncula 2</head>
            <p xml:id="ta-l4d5q1-d1e364">Ad secundam quaestionem dicendum, quod potestatem excellentiae Deus homini puro
              conferre potuit, sed tamen non fuit decens, ne spes in homine poneretur, et ut
              Ecclesiae unum caput esse ostenderet, a quo omnia membra spiritualem sensum et motum
              reciperent.</p>
            <p xml:id="ta-l4d5q1-d1e367">Ad primum ergo dicendum, quod hoc intelligitur de illis quae sunt necessaria ad
              perfectionem hominis vel quantum ad esse naturae vel quantum ad esse gratiae. Non enim
              oportet quod Deus homini dederit omnem gratiam gratis datam quam dare potest: quia
              divisiones gratiarum sunt, et dat unicuique sicut vult; 1 Corinth., 12.</p>
            <p xml:id="ta-l4d5q1-d1e370">Ad secundum dicendum, quod ad hoc quod homo purus cooperaretur Deo in interiori
              emundatione modo praedicto non oportet quod haberet efficaciam infinitam in merendo,
              quamvis Christus quodammodo habuerit infinitatem in merendo: quia non cooperaretur
              respectu omnium, nec ita plene sicut Christus.</p>
            <p xml:id="ta-l4d5q1-d1e373">Ad tertium dicendum, quod gratia capitis in Christo distinguitur a gratia unionis:
              quamvis ex ipsa unione per quamdam condecentiam plenitudo omnis gratiae, et capitis et
              singularis personae in illa anima fuerit. Nec tamen sequitur, si alicui quantum ad
              aliquid potestas excellentiae conferretur, puta quod in nomine ejus Baptismus daretur
              vel quod meritum ejus aliquo modo operaretur ad effectum Baptismi in illo baptizato,
              quod esset simpliciter caput.</p>
          </div>
          <div xml:id="ta-l4d5q1-Dd1e377">
            <head xml:id="ta-l4d5q1-Hd1e379">Quaestiuncula 3</head>
            <p xml:id="ta-l4d5q1-d1e382">Ad tertiam quaestionem dicendum, quod communis opinio habet, quod creatio non potest
              alicui creaturae communicari: quia est opus infinitae potentiae, propter distantiam
              infinitam quae est inter simpliciter ens et simpliciter non ens, inter quae est
              mutatio creationis; potentia autem infinita non potest esse in essentia finita. Unde
              ex hoc ipso quod ponitur potentia infinita alicui communicari, ponitur consequenter
              quod illud habeat essentiam infinitam, et per hoc habeat esse non receptum, sed purum
              et simplex; et sic ponitur extra terminos creaturae; et ideo nulli creaturae secundum
              communem opinionem communicari potest talis potentia.</p>
            <p xml:id="ta-l4d5q1-d1e385">Ad primum ergo dicendum, quod illi philosophi qui hoc posuerunt, non intellexerunt
              plene rationem creationis, et quomodo requirit potentiam infinitam agentem; et ideo
              non intellexerunt incompossibilitatem suae positionis.</p>
            <p xml:id="ta-l4d5q1-d1e388">Ad secundum dicendum, quod hoc etiam implicat contradictionem, inquantum ponitur
              creaturam habere essentiam infinitam; et per consequens non esse creaturam; et sonat
              in defectum divinae majestatis, cui ponitur aliquid in essentiae infinitate posse
              aequari. Non enim oportet ut quod est perfectionis apud nos, scilicet posse aliquid
              facere aequale sibi sit perfectionis apud Deum ut scilicet possit facere aliquid
              aequale sibi.</p>
            <p xml:id="ta-l4d5q1-d1e391">Ad tertium dicendum, quod nullum agens creatum facit formam, quia formae non fiunt ut
              probatur in 7 Metaph., sed educuntur de potentia materiae. Sed materia non potest
              educi de potentia alterius; et ideo non est simile de forma et materia.</p>
            <p xml:id="ta-l4d5q1-d1e395">Ad quartum dicendum, quod contrarium ex quo fit generatio, non impedit actionem
              agentis nisi dupliciter. Uno modo, debilitando virtutem agentis, quod etiam non est
              universaliter verum, sed in his tantum in quibus est mutua actio et passio, unde hoc
              accidit. Alio modo, per se loquendo, elongando potentiam passivam patientis per
              indispositionem a receptione effectus agentis; et hoc est in omnibus. Constat autem
              quod nulla indispositio potest potentiam passivam tantum elongare ab effectu agentis
              percipiendo, quantum subtractio ipsius potentiae totaliter; et ideo multo majoris
              virtutis est facere aliquid ex nihilo quam ex contrario, simpliciter loquendo; quamvis
              secundum quid hoc habeat aliquam difficultatem quae non est in illo. Quia tamen
              Magister in littera dicit, quod potest creaturae communicari ministerium creationis et
              non auctoritatis: si quis vellet eum in hoc sustinere, posset dicere, quod tunc
              proprie aliquid creatur quando fit ex nullo praeexistente. Unde patet quod creatio de
              sui ratione excludit praesuppositionem alicujus praeexistentis. Hoc autem contingit
              dupliciter. Uno modo ita quod excludat omne praeexistens et ex parte agentis et ex
              parte facti, ut scilicet creatio dicatur quando nec agit virtute alicujus prioris
              agentis nec factum sit ex aliqua praeexistente materia: et haec est potentia
              auctoritatis in creando, et est infinita; et ideo nulli creaturae communicari potest.
              Alio modo ita quod excludat praeexistens ex parte facti, sed non ex parte agentis, ut
              scilicet dicatur creatio, sed minus proprie, quando aliquid agens virtute alicujus
              prioris agentis ex non praesupposita materia aliquem effectum producit, et sic erit
              creationis ministerium; et ita aliqui philosophi posuerunt aliquas creaturas creare;
              et sic Magister dicit quod potuit communicari potentia creandi, non est autem alicui
              communicata.</p>
            <p xml:id="ta-l4d5q1-d1e398">Secundum hoc ergo ad quintum dicendum esset secundum Magistrum, quod distantia inter
              ens et non ens requirit absolute infinitatem potentiae in eo qui facit aliquid ex
              simpliciter non ente. Quod enim in motibus virtus moventis proportionetur distantiae
              quae est inter terminos, ideo contingit, quia ab illa distantia motus accipit
              quantitatem. Quanta enim est via, tantus est motus, ut dicitur in 4 Physic. Motus
              autem est proprius effectus virtutis moventis, inquantum hujusmodi, ei proportionatus.
              Sed in creatione non sic est: quia non ens purum non est per se terminus creationis,
              sed per accidens se habet ad ipsam: dicitur enim aliquid fieri ex non ente, idest post
              non ens. Unde creatio non habet quantitatem ex distantia non entis ad ens, sed ab ente
              quod creatur; et ideo non oportet quod potentia creantis proportionetur distantiae
              quae est inter ens et non ens, sed solum ei quod creatur, quod non est infinitum; et
              ideo non requiritur potentia infinita simpliciter, sed infinita secundum quid,
              scilicet non commensurata alicui materiae determinatae, sicut sunt omnia agentia
              naturalia et materialia: ignis enim non habet effectum nisi in aliqua materia
              determinata, quia virtus ejus materialis est. Et ideo etiam philosophi non posuerunt
              creationem secundo modo, nisi in substantiis incorporeis et immaterialibus. Vel
              dicendum, quod non est distantia infinita inter ens et non ens ex parte ipsius entis,
              nisi ens sit infinitum: quia tantum distat aliquid ab uno oppositorum, quantum
              participat de altero; unde non distat in infinitum a non esse nisi quod esse infinitum
              habet, scilicet Deus, cui quanto reliqua entia sunt proximiora, tanto magis a non esse
              distant, sicut Augustinus dicit in Lib. 12 Confession., quod Angelus factus est prope
              Deum, materia prope nihil. Sed verum est quod dicta distantia est quodammodo infinita
              ex parte non entis simpliciter, eo quod neque determinatam distantiam ab aliquo ente
              signato transcendit, quia nihil potest magis distare ab ente quam non ens. Contingit
              enim aliquam distantiam esse infinitam ex una parte et finitam ex altera, sicut
              quandocumque fit comparatio finiti ad infinitum. Nisi enim esset aliquo modo talis
              distantia finita, non distaret minus una creatura a Deo quam altera; et nisi esset
              aliquo modo infinita, posset intelligi aliquid magis distans a creatura quacumque quam
              Deus. Creatio autem non respicit hanc distantiam ex parte non entis, sed magis ex
              parte entis, quod est creationis terminus.</p>
            <p xml:id="ta-l4d5q1-d1e401">Ad sextum dicendum, quod latria debetur creatori inquantum ipse est primum agens,
              cujus virtute omnia alia agunt, et ipse non agit virtute alterius; et hoc non potest
              alicui creaturae communicari.</p>
            <p xml:id="ta-l4d5q1-d1e404">Ad septimum dicendum, quod quamvis nulla creatura sit in qua non sit aliquid de
              potentia, ad minus secundum quod ejus natura se habet ad esse quod recipit a Deo sicut
              potentia ad actum; tamen aliqua creatura est in qua nihil de potentia remanet quae non
              sit completa per actum, sicut est Angelus; et ideo talis creatura se tota potest
              agere, quamvis primum principium suae actionis sit aliquid aliud ab ipsa, scilicet
              Deus, qui est primum agens.</p>
          </div>
        </div>
      </div>
    </body>
  </text>
</TEI>