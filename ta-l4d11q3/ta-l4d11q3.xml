<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 11, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 11, Quaestio 3</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="173b"/>
      </div>
    </front>
    <body>
      <div xml:id="ta-l4d11q3">
        <head xml:id="ta-l4d11q3-Hd1e97">Quaestio 3</head>

        <div xml:id="ta-l4d11q3-Dd1e100">
          <head xml:id="ta-l4d11q3-Hd1e102">Prooemium</head>
          <p xml:id="ta-l4d11q3-d1e105">Deinde quaeritur quomodo Christus hoc sacramento usus sit in ipsa prima sui
            institutione; et circa hoc quaeruntur quatuor: 1 utrum ipse corpus suum manducaverit; 2
            utrum Judae dederit; 3 utrum dederit corpus suum passibile, vel impassibile; 4 utrum si
            in pixide reservatum fuisset corpus Christi, ibi moreretur; sub qua autem forma
            consecravit, supra, dist. 8, dictum est.</p>
        </div>
        <div xml:id="ta-l4d11q3-Dd1e109" type="articulus">
          <head xml:id="ta-l4d11q3-Hd1e111">Articulus 1</head>

          <head xml:id="ta-l4d11q3-Hd1e114" type="question-title">Utrum Christus manducaverit</head>

          <p xml:id="ta-l4d11q3-d1e117">Ad primum sic proceditur. Videtur quod ipse Christus non manducaverit. Quia de his quae
            dominus fecit, non sunt alia asserenda, nisi quae nobis in Evangelio narrantur. Sed in
            Evangelio continetur quod Christus accepit panem in manibus, et dedit discipulis suis
            manducandum. Ergo non debemus asserere quod ipse manducaverit.</p>
          <p xml:id="ta-l4d11q3-d1e120">Praeterea, omne quod manducatur, in cibum assumitur. Sed assumens non est assumptum, ut
            in 3 Lib., dist. 5, dictum est. Ergo Christus corpus suum manducare non potuit.</p>
          <p xml:id="ta-l4d11q3-d1e123">Praeterea, hoc sacramentum ordinatur ad spiritualem refectionem. Sed ipse spirituali
            refectione non indigebat. Ergo hoc sacramentum non sumpsit, quia in vanum
            accepisset.</p>
          <p xml:id="ta-l4d11q3-d1e127">Praeterea, ut supra, dist. 9, dictum est, duplex est modus manducandi; scilicet
            spiritualis, et sacramentalis. Sed Christo non competebat sacramentaliter manducare, cum
            esset verus comprehensor, et sine velamine figurarum ad rem sacramenti pertingeret; nec
            iterum spiritualiter, quia in ipso gratia non augebatur. Ergo ipse non manducavit.</p>
          <p xml:id="ta-l4d11q3-d1e130">Sed contra, Hieronymus dicit et habetur de Consec., dist. 2: <quote xml:id="ta-l4d11q3-Qd1e132">dominus Jesus ipse
              cum apostolis conviva et convivium; ipse comedens, et qui comeditur</quote>. Ergo ipse
            corpus suum manducavit.</p>
          <p xml:id="ta-l4d11q3-d1e136">Praeterea, sicut Christus instituit Baptismum, ita et hoc sacramentum. Sed ipse
            baptizatus fuit. Ergo similiter debuit hoc sacramentum assumere.</p>
          <p xml:id="ta-l4d11q3-d1e139">Respondeo dicendum, quod circa hoc est duplex opinio. Quidam enim dicunt, quod Christus
            corpus suum in coena non manducavit, sed tantum manibus accepit; et nituntur solvere
            auctoritates sanctorum qui contrarium dicunt, quod ipse manducavit et bibit in coena
            ante consecrationem, sed non corpus suum. Sed expresse habetur Luc. 22, in Glossa super
            illud: <quote xml:id="ta-l4d11q3-Qd1e141">desiderio desideravi</quote> etc., quod Christus comedit et bibit in
            coena, cum corporis et sanguinis sui sacramentum discipulis tradidit; unde quia
              <quote xml:id="ta-l4d11q3-Qd1e144">pueri communicaverunt carni et sanguini, et ipse participavit eisdem</quote>;
            et propter hoc communius tenetur quod manducaverit, secundum quod sancti expresse dicere
            videntur; unde et ab antiquis versus est factus: <quote xml:id="ta-l4d11q3-Qd1e147">rex sedet in caena, turba
              cinctus duodena: se tenet in manibus, se cibat ipse cibus</quote>. Non autem
            manducavit ut aliquem effectum consequeretur a sacramento, sed ut aliis manducandi
            exemplum daret.</p>
          <p xml:id="ta-l4d11q3-d1e151">Ad primum ergo dicendum, quod in acceptione panis potest utrumque intelligi, scilicet
            et acceptio in manibus et manducatio.</p>
          <p xml:id="ta-l4d11q3-d1e154">Ad secundum dicendum, quod Christus sub specie propria quodammodo distat a seipso sub
            specie sacramenti; unde nunc in specie propria est in caelo, sed sub specie sacramenti
            est in altari; et secundum hunc modum non est inconveniens quod seipsum assumat.</p>
          <p xml:id="ta-l4d11q3-d1e158">Ad tertium dicendum, quod illa manducatio non efficiebat in ipso spiritualem
            refectionem, sed significabat: nullus enim adeo perfecte in ipso reficitur, sicut
            ipsemet.</p>
          <p xml:id="ta-l4d11q3-d1e161">Ad quartum dicendum, quod Christus manducavit, ut dicitur, et sacramentaliter et
            spiritualiter. Sacramentaliter quidem, quia verum corpus suum sub sacramento sumpsit.
            Poterat enim in sacramento rem sacramenti inspicere non ex sacramento, ut etiam Deus
            videt in effectibus causas, sed non ex effectibus. Spiritualiter autem, inquantum in re
            sacramenti spiritualiter delectaretur. Non tamen haec spiritualis refectio ex sacramento
            causabatur, nec augmentabatur; unde nec spiritualis manducatio erat in eo sicut in
            aliis, nec sacramentalis. Et ideo quidam dixerunt, quod neque sacramentaliter neque
            spiritualiter manducavit. Quidam quod sacramentaliter, sed non spiritualiter.</p>
        </div>
        <div xml:id="ta-l4d11q3-Dd1e165" type="articulus">
          <head xml:id="ta-l4d11q3-Hd1e167">Articulus 2</head>

          <head xml:id="ta-l4d11q3-Hd1e170" type="question-title">Utrum Christus corpus suum Judae dederit</head>
          <div xml:id="ta-l4d11q3-Dd1e173">
            <head xml:id="ta-l4d11q3-Hd1e175">Quaestiuncula 1</head>
            <p xml:id="ta-l4d11q3-d1e178">Ad secundum sic proceditur. Videtur quod Christus corpus suum Judae non dederit. Ipse
              enim implevit quod mandavit. Sed mandaverat sanctum non esse canibus dandum, Matth. 7.
              Ergo ipse non dedit Judae corpus suum sanctissimum.</p>
            <p xml:id="ta-l4d11q3-d1e181">Praeterea, secundum Augustinum, Deus non est causa alicui quod deterior fiat. Sed si
              Judas corpus Christi sumpsisset, ex hoc factus fuisset deterior, quia sumendo
              peccasset. Ergo Christus corpus suum ei manducandum non dedit.</p>
            <p xml:id="ta-l4d11q3-d1e184">Praeterea, sicut supra, dist. 9 quaest. 1, art. 1, quaestiunc. 1, dictum est, ideo
              sacerdos debet peccatori dare, quia non est dominus, sed dispensator, et reddit quod
              suum est exigenti. Sed Christus erat dominus sacramenti, nec Judas ibi jus habere
              poterat, nisi quod Christus sibi daret. Ergo non debuit Judae corpus tradere.</p>
            <p xml:id="ta-l4d11q3-d1e187">Praeterea, dominus dixit, quod discipuli bibentes bibituri essent secum illud novum
              in regno patris sui, et quod erat eis in remissionem peccatorum. Sed neutrum Judae
              competit. Ergo ipse non sumpsit; et haec est ratio Hilarii.</p>
            <p xml:id="ta-l4d11q3-d1e191">Sed contra est quod Dionysius dicit: <quote xml:id="ta-l4d11q3-Qd1e193">symbolorum conditor partitur sanctissima
                non unimode ei sacra concoenanti</quote>, scilicet Judae. Sanctissima autem dicit
              corpus et sanguinem suum, ut ibidem patet. Ergo Judae dedit corpus suum.</p>
            <p xml:id="ta-l4d11q3-d1e197">Praeterea, sine exceptione dicitur Matth. 26, 26: <quote xml:id="ta-l4d11q3-Qd1e199" source="http://scta.info/resource/mt26_26">accipite omnes, et
                comedite</quote>. Ergo etiam Judae dedit.</p>
          </div>
          <div xml:id="ta-l4d11q3-Dd1e204">
            <head xml:id="ta-l4d11q3-Hd1e206">Quaestiuncula 2</head>
            <p xml:id="ta-l4d11q3-d1e209">Ulterius. Videtur quod sub bucella corpus suum ei dedit. Dicit enim Augustinus de
              Consec.: <quote xml:id="ta-l4d11q3-Qd1e211">non mala erat bucella quae data est Judae a domino. Salutem medicus
                dedit; sed ille, quia indignus erat, accepit ad perniciem</quote>. Non autem fuisset
              indignus, si bucella illa tantum panis fuisset. Ergo illa bucella erat corpus
              Christi.</p>
            <p xml:id="ta-l4d11q3-d1e215">Praeterea, Diabolum intrare in hominem est effectus peccati. Sed Joan. 13, dicitur,
              quod post bucellam introivit in eum Satanas. Ergo accipiendo bucellam, peccavit: ergo
              bucella erat corpus Christi.</p>
            <p xml:id="ta-l4d11q3-d1e218">Sed contra est quod habetur in Glossa Joan. 14, super illud: <quote xml:id="ta-l4d11q3-Qd1e220">cui intinctum
                panem porrexero</quote> et cetera.</p>
          </div>
          <div xml:id="ta-l4d11q3-Dd1e225">
            <head xml:id="ta-l4d11q3-Hd1e227">Quaestiuncula 1</head>
            <p xml:id="ta-l4d11q3-d1e230">Respondeo dicendum ad primam quaestionem, quod secundum Augustinum, Christus corpus
              suum in coena cum aliis discipulis Judae dedit, ut nobis exemplum daret quod
              peccatoribus occultis non essent sacramenta deneganda, et ut omnem occasionem ei
              auferret male faciendi, quam assumere potuisset, si in aliquo ab aliis discipulis ante
              apertam malitiam fuisset discretus. Hilarius tamen contrarium dicere videtur. Sed
              primum communius tenetur.</p>
            <p xml:id="ta-l4d11q3-d1e233">Ad primum ergo dicendum, quod quamvis Judas in rei veritate canis esset, tamen non in
              manifesto; et ideo noluit eum detegere coram aliis discipulis, ne desperationem
              incurreret, et sic liberius peccaret.</p>
            <p xml:id="ta-l4d11q3-d1e236">Ad secundum dicendum, quod Christus non dedit causam nec occasionem Judae peccandi,
              sed peccatum evitandi ex mansuetudinis suae ostensione ad ipsum; sed ipse ex vitali
              medicina sumpsit periculum mortis.</p>
            <p xml:id="ta-l4d11q3-d1e239">Ad tertium dicendum, quod illa non est sola causa, sed etiam ne peccatorem occultum
              prodat.</p>
            <p xml:id="ta-l4d11q3-d1e243">Ad quartum dicendum, quod Judas bibit cum aliis sacramentaliter, sed non
              spiritualiter; unde nec remissionem peccatorum consecutus est, nec in regno patris
              secum bibit: quia potus ille tantum spiritualiter bibentibus debetur.</p>
          </div>
          <div xml:id="ta-l4d11q3-Dd1e248">
            <head xml:id="ta-l4d11q3-Hd1e250">Quaestiuncula 2</head>
            <p xml:id="ta-l4d11q3-d1e253">Ad secundam quaestionem dicendum, quod Christus primo Judae dedit corpus suum cum
              aliis discipulis; sed postea bucella intincta in ostensionem proditionis ejus ei
              porrecta, purus panis fuit, sicut patet ex Glossa inducta.</p>
            <p xml:id="ta-l4d11q3-d1e256">Ad primum ergo dicendum, quod Augustinus loquitur non de bucella intincta, sed de eo
              quod prius cum aliis discipulis acceperat. Vel dicendum, quod dicitur ad perniciem
              assumpsisse, quia quod Christus ad salutem suam fecerat porrigendo bucellam, ut videns
              se deprehensum, ab iniquo proposito desisteret, ille ex hoc magis exasperatus
              fuit.</p>
            <p xml:id="ta-l4d11q3-d1e259">Ad secundum dicendum, quod in comestione bucellae intinctae, peccatum Judae
              augmentatum fuit vel ex hoc quod exasperatus est magis, vel propter praesumptionem qua
              cum magistro in catinum manum mittebat, ut audacia bonam conscientiam mentiretur, ut
              dicitur Matth. 26, super illud: <quote xml:id="ta-l4d11q3-Qd1e261">qui intingit manum mecum</quote> etc., et
              ratione hujus augmenti dicitur Diabolus post bucellam in eum intrasse; jam praemissum
              erat enim in Evangelio, quod Diabolus immiserat in cor Judae Simonis Scarioth, ut
              traderet eum.</p>
          </div>
        </div>
        <div xml:id="ta-l4d11q3-Dd1e267" type="articulus">
          <head xml:id="ta-l4d11q3-Hd1e269">Articulus 3</head>

          <head xml:id="ta-l4d11q3-Hd1e272" type="question-title">Utrum Christus in coena discipulis suis corpus impassibile
            dedit</head>

          <p xml:id="ta-l4d11q3-d1e275">Ad tertium sic proceditur. Videtur quod Christus in coena discipulis suis corpus
            impassibile dedit. Quia super illud Matth. 17: <quote xml:id="ta-l4d11q3-Qd1e277">transfiguratus est ante
              eos</quote>, dicit Glossa: <quote xml:id="ta-l4d11q3-Qd1e280">illud corpus quod habuit per naturam, dedit
              discipulis in coena, non mortale et corruptibile</quote>.</p>
          <p xml:id="ta-l4d11q3-d1e284">Praeterea, Lev. 2, super illud: <quote xml:id="ta-l4d11q3-Qd1e286">si oblatio tua fuerit de sartagine</quote> etc.,
            dicit Glossa: <quote xml:id="ta-l4d11q3-Qd1e289">crux super omnia fortis carnem Christi, quae ante passionem non
              videbatur esui apta, post aptam fecit</quote>. Sed Christus in coena dedit carnem suam
            ut aptam ad manducandum. Ergo dedit eam talem qualis fuit post passionem. Sed post
            passionem suam fuit impassibilis. Ergo dedit corpus suum impassibile.</p>
          <p xml:id="ta-l4d11q3-d1e293">Praeterea, passibile trahitur ad naturam agentis. Sed Christus in coena dedit corpus
            suum in cibum, non qui in alios mutaretur, sed qui alios in se mutaret. Ergo non dedit
            corpus suum passibile.</p>
          <p xml:id="ta-l4d11q3-d1e297">Praeterea, omne corpus passibile ex contactu patitur. Sed corpus Christi a discipulis
            manducatum non laedebatur. Ergo non erat passibile.</p>
          <p xml:id="ta-l4d11q3-d1e300">Sed contra, Innocentius dicit: <quote xml:id="ta-l4d11q3-Qd1e302">tale corpus tunc dedit quale habuit</quote>,
            scilicet passibile.</p>
          <p xml:id="ta-l4d11q3-d1e306">Praeterea, constat quod Christus discipulis verum corpus suum tradidit. Corpus autem
            suum verum erat passibile. Si ergo corpus datum erat impassibile, idem erat passibile et
            impassibile; quod non est possibile.</p>
          <p xml:id="ta-l4d11q3-d1e309">Respondeo dicendum, quod circa hoc duplex fuit opinio. Hugo enim de s. Victore dicere
            voluit, quod Christus adhuc existens in carne mortali quandoque unam dotem, quandoque
            aliam legitur accepisse; sicut claritatem in transfiguratione, subtilitatem in
            nativitate, agilitatem quando super mare ambulavit; et similiter impassibilitatem quando
            corpus suum in coena dedit. Non quidem nec tunc simpliciter erat impassibile; sed erat
            impassibile secundum quod in sacramento dabatur, quia masticatione non laedebatur; sicut
            etiam in se erat visibile; sed secundum quod in sacramento dabatur, erat invisibile. Sed
            istud non potest stare; quia substantia corporis Christi eadem est in sacramento et in
            specie propria; sed comparatio ejus ad exteriora non est eadem; quia in specie propria
            comparatur ad exteriora secundum situm propriarum dimensionum; sed in sacramento
            secundum situm dimensionum panis; unde illae proprietates quae insunt absolute corpori
            Christi, oportet quod eodem modo insint sibi secundum quod est in sacramento, et
            secundum quod est in specie propria; sed illae quae conveniunt ei ex comparatione ad
            aliud corpus extra, non eodem modo, sicut patet de visione. Sed passibilitas est
            proprietas absolute ipsius corporis; unde cum in propria specie esset passibile, et in
            sacramento passibile erat, ut alii dicunt, quamvis ibi non pateretur.</p>
          <p xml:id="ta-l4d11q3-d1e312">Ad primum ergo dicendum, quod dicitur corpus Christi in sacramento non mortale, non
            passibile, quia per sacramentalem sumptionem non patiebatur neque moriebatur.</p>
          <p xml:id="ta-l4d11q3-d1e315">Ad secundum dicendum, quod caro Christi non est apta esui nisi prout est sub
            sacramento; et quia sacramentum hoc est repraesentativum passionis Christi, ideo dicitur
            quod crux fecit eam esui aptam.</p>
          <p xml:id="ta-l4d11q3-d1e319">Ad tertium dicendum, quod non ratione passibilitatis, sed virtute divinitatis unitae,
            habebat corpus Christi quod alios in se converteret.</p>
          <p xml:id="ta-l4d11q3-d1e322">Ad quartum dicendum, quod masticatio importat respectum corporis Christi ad aliud
            extra; et ideo quantum ad hoc non comparatur ad manducantem secundum dimensiones
            proprias, sed secundum dimensiones panis; et inde est quod nunc non laeditur per
            masticationem, nisi ratione impassibilitatis, quae in ipso corpore nunc est.</p>
        </div>
        <div xml:id="ta-l4d11q3-Dd1e327" type="articulus">
          <head xml:id="ta-l4d11q3-Hd1e329">Articulus 4</head>

          <head xml:id="ta-l4d11q3-Hd1e332" type="question-title">Utrum corpus Christi, si fuisset in pixide servatum, non ibi
            moreretur</head>
          <div xml:id="ta-l4d11q3-Dd1e335">
            <head xml:id="ta-l4d11q3-Hd1e337">Quaestiuncula 1</head>
            <p xml:id="ta-l4d11q3-d1e340">Ad quartum sic proceditur. Videtur quod corpus Christi, si fuisset in pixide
              servatum, non ibi moreretur. Corpus enim Christi non est mortuum nisi crucifixione.
              Sed ibi non crucifigebatur. Ergo et ibi non moriebatur.</p>
            <p xml:id="ta-l4d11q3-d1e343">Praeterea, actio Judaeorum erat causa mortis Christi, et sanguinis effusio. Sed ibi
              non effudisset sanguinem, nec actio Judaeorum ibi fuisset. Ergo non fuisset ibi
              mortuum.</p>
            <p xml:id="ta-l4d11q3-d1e346">Sed contra, unum et idem corpus fuisset tunc in pixide et in cruce. Sed in cruce
              moriebatur. Ergo et in pixide.</p>
          </div>
          <div xml:id="ta-l4d11q3-Dd1e350">
            <head xml:id="ta-l4d11q3-Hd1e352">Quaestiuncula 2</head>
            <p xml:id="ta-l4d11q3-d1e355">Ulterius. Videtur quod si post mortem Christi aliquis apostolorum confecisset hoc
              sacramentum, fuisset ibi anima Christi; fuisset enim aliter imperfectum sacramentum.
              Sed de perfectione sacramenti est non solum corpus, sed etiam anima; quia totus
              Christus in sacramento continetur. Ergo ibi fuisset anima.</p>
            <p xml:id="ta-l4d11q3-d1e358">Praeterea, verba formae non fuissent tunc minoris virtutis quam modo. Sed modo ex vi
              formae conficitur corpus cum anima. Ergo et cetera.</p>
            <p xml:id="ta-l4d11q3-d1e361">Sed contra, corpus Christi non est perfectius sub specie sacramenti quam sub specie
              propria. Sed tunc corpus Christi erat exanime. Ergo et sub sacramento.</p>
          </div>
          <div xml:id="ta-l4d11q3-Dd1e365">
            <head xml:id="ta-l4d11q3-Hd1e367">Quaestiuncula 3</head>
            <p xml:id="ta-l4d11q3-d1e370">Ulterius. Videtur quod Deus facere potuerit quod tunc anima esset corpori Christi in
              sacramento existenti unita. Anima enim Christi majorem convenientiam habebat ad corpus
              proprium quam ad Infernum. Sed anima separata a corpore Christi jacente in sepulcro
              fuit in Inferno. Ergo similiter potuisset esse in loco illo ubi corpus Christi sub
              sacramento conservabatur.</p>
            <p xml:id="ta-l4d11q3-d1e373">Praeterea, corpus Christi, quia est divinitati adjunctum, potest esse in sacramento,
              et in specie propria. Ergo et anima, cum sit divinitati unita, poterat esse simul in
              Inferno, et in corpore Christi sub sacramento.</p>
            <p xml:id="ta-l4d11q3-d1e376">Sed contra, ex hoc sequeretur quod contradictoria essent simul vera, si corpus
              Christi esset simul animatum et inanimatum. Sed hoc Deus facere non potest, ut
              Augustinus dicit contra Faustum. Ergo nec primum.</p>
          </div>
          <div xml:id="ta-l4d11q3-Dd1e381">
            <head xml:id="ta-l4d11q3-Hd1e383">Quaestiuncula 1</head>
            <p xml:id="ta-l4d11q3-d1e386">Respondeo dicendum ad primam quaestionem, quod omnia verba quae significant passionem
              ab extrinseco illatam, non possunt attribui corpori Christi prout est sub sacramento;
              cujus ratio ex dictis apparet; unde non potest dici, quod in pixide crucifigeretur vel
              verberaretur, vel aliquid hujusmodi. Nec ex hoc sequitur quod duo contradictoria sint
              simul vera; quia non secundum idem comparatur ad extra corpus Christi hic et ibi.
              Omnia autem verba quae significant passionem innatam, conveniunt ei, ut dolet,
              patitur, et cetera hujusmodi; et similiter potest dici, quod in altari moritur; unde
              versus: <quote xml:id="ta-l4d11q3-Qd1e388">pixide servato poteris copulare dolorem innatum; sed non illatus
                convenit illi</quote>.</p>
            <p xml:id="ta-l4d11q3-d1e392">Ad primum ergo dicendum, quod passiones extrinsecae pertingunt ad substantiam
              corporis Christi mediantibus dimensionibus propriis; et ideo propter impressiones
              extrinsecas quae ad species panis pertinent, nulla passio intrinseca corpori Christi
              attribuitur; sed propter impressiones extrinsecas ad dimensiones proprias pertinentes
              attribuuntur passiones corpori Christi, et extrinsecae sub specie propria tantum, et
              intrinsecae etiam sub specie aliena; et ideo propter crucifixionem in Calvariae loco
              factam, corpus Christi verum servatum moriebatur sub specie propria, et sub
              sacramento.</p>
            <p xml:id="ta-l4d11q3-d1e395">Et per hoc patet solutio ad secundum; quia actio Judaeorum extrinseca erat; fluxus
              etiam sanguinis ad motum localem pertinet, et sic importat ordinem ad aliquid
              extra.</p>
          </div>
          <div xml:id="ta-l4d11q3-Dd1e399">
            <head xml:id="ta-l4d11q3-Hd1e401">Quaestiuncula 2</head>
            <p xml:id="ta-l4d11q3-d1e404">Ad secundam quaestionem dicendum, quod cum animatio sit proprietas intrinseca,
              constat quod sicut corpus Christi in specie propria erat exanime, ita sub sacramento.
              Unde si corpus Christi fuisset ab ullo discipulorum consecratum, non fuisset ibi
              anima. Quidam autem dicunt, quod forma fuit suspensa in illo triduo; et quod si primo
              consecratum, fuisset reservatum, desineret ibi esse Christo mortuo. Sed haec frivola
              sunt; quia nec ratione nec auctoritate confirmantur.</p>
            <p xml:id="ta-l4d11q3-d1e407">Ad primum ergo dicendum, quod, sicut supra dictum est, dist. 10, anima non est ibi ex
              vi sacramenti, sed propter concomitantiam ad corpus; et ideo corpore sine anima
              existente, nihil deperit perfectioni sacramenti, si anima ibi non contineatur.</p>
            <p xml:id="ta-l4d11q3-d1e410">Ad secundum dicendum, quod hoc non est propter defectum virtutis verborum, sed
              propter diversam dispositionem corporis Christi.</p>
          </div>
          <div xml:id="ta-l4d11q3-Dd1e414">
            <head xml:id="ta-l4d11q3-Hd1e416">Quaestiuncula 3</head>
            <p xml:id="ta-l4d11q3-d1e419">Ad tertiam quaestionem dicendum, quod Deus bene poterat facere quod anima Christi a
              corpore separata jacente in sepulcro, esset in loco ubi erat corpus sub sacramento,
              quia hoc importat respectum ad extra; sed non quod esset ei unita sub sacramento sicut
              forma, quia hoc pertinet ad dispositionem interiorem; unde inevitabiliter sequeretur
              duo contradictoria esse simul.</p>
            <p xml:id="ta-l4d11q3-d1e422">Ad primum ergo dicendum, quod ratio illa non concludit, nisi quod esset ibi sicut in
              loco; et hoc Deus bene potuit facere.</p>
            <p xml:id="ta-l4d11q3-d1e425">Et similiter etiam dicendum ad secundum. Tamen non est haec causa quare corpus
              Christi potest esse aliquo modo in diversis locis, quia est divinitati unitum; sed
              ratione conversionis alterius corporis in ipsum factae, quae non fit in animam.</p>
          </div>
        </div>
        <div xml:id="ta-l4d11q3-Dd1e430">
          <head xml:id="ta-l4d11q3-Hd1e432">Expositio textus</head>
          <p xml:id="ta-l4d11q3-d1e435"><quote xml:id="ta-l4d11q3-Qd1e436">De materia de qua in conceptione non fuit factum</quote>. Patet quod ex
            aequivocatione hujus praepositionis de procedunt: quia cum dicitur: de pane fit corpus
            Christi, ly de non denotat habitudinem causae materialis, sed solum ordinem mutationis
            terminorum. <quote xml:id="ta-l4d11q3-Qd1e439">Investigari salubriter non potest</quote>, scilicet ut aliquis
            comprehendere nitatur: quia praesumptuosum est et periculosum, dum aliquis non vult plus
            credere quam ratione videri potest; sed investigare pro defensione fidei, utile est.
              <quote xml:id="ta-l4d11q3-Qd1e442">Quis fidelium habere dubium possit in ipsa immolationis hora ad sacerdotis
              vocem caelos aperiri?</quote> et cetera. Dicuntur caeli aperiri in ipsa immolationis
            hora propter efficaciam divinae virtutis, quae operatur in sacramento; summa imis
            sociari, quia ex speciebus et corpore Christi fit unum sacramentum; et iterum membra
            capiti uniuntur; et iterum in caelum rapitur corpus Christi, inquantum fidelium devotio
            non sistit in specie sacramenti, sed fertur usque ad Christum, secundum quod est in
            caelo sub specie propria, per desiderium. <quote xml:id="ta-l4d11q3-Qd1e445">Vinum operatur sanguinem, in quo est
              sedes animae</quote>. Hoc potest intelligi tripliciter. Uno modo ut sedes animae
            dicatur conservatio vitae, quae est per sanguinem. Alio modo quia sanguis est potentia
            totum, quia per actum virtutis nutritivae in membra convertitur. Tertio modo quia per
            sanguinem in corde generatum vitalis operatio in omnia membra diffunditur, ut
            philosophus in Lib. de animalibus dicit. <quote xml:id="ta-l4d11q3-Qd1e448">Caro pro corpore vestro
            offertur</quote>, hoc intelligendum est per quamdam adaptationem de salute corporis,
            quae erit per gloriam resurrectionis, ad quam hoc sacramentum operatur. <quote xml:id="ta-l4d11q3-Qd1e451">Nec debet
              iterari sacramentum</quote>, quantum ad id quod est principale in hoc sacramento,
            scilicet consecratio materiae, quamvis iteretur quantum ad usum. <quote xml:id="ta-l4d11q3-Qd1e455">Ut mixtio illa
              non possit separari</quote>. Sed contra. Alchimistae dicunt, quod per immissionem
            junci decorticati potest separari. Et dicendum, quod a vino aufertur substantia aquae
            quae ibi est, propter similitudinem junci, quod etiam porosum est; non tamen illa aqua
            quae fuit apposita, separatur, quia jam facta est vinum. <quote xml:id="ta-l4d11q3-Qd1e458">Nobis vero non potest
              ignosci</quote>, idest, peccatum nostrum non haberet in se causam veniae, cum non ex
            ignorantia procederet. <quote xml:id="ta-l4d11q3-Qd1e461">Aqua vero nullatenus sine vino potest offerri in
              sacrificium</quote>. Si autem per errorem contingat ut aqua loco vini ponatur, si ante
            consecrationem vini percipiat, debet aquam effundere, et vinum imponere. Si autem post,
            debet incipere consecrationem vini, alio vino super infuso, contritione de negligentia
            praehabita; vel etiam a capite canonem inchoare super alia hostia, hostia prius
            consecrata posita seorsum, ut Innocentius dicit.</p>
        </div>
      </div>
    </body>
  </text>
</TEI>