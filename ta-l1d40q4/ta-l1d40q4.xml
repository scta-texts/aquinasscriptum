<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 40, Quaestio 4</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 40, Quaestio 4</title>
          <date when="2016-03-15">March 15, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-15">March 15, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d40q4">
        <head xml:id="ta-l1d40q4-Hd1e89">Quaestio 4</head>
        <div xml:id="ta-l1d40q4-Dd1e92">
          <head xml:id="ta-l1d40q4-Hd1e94">Prooemium</head>
          <p xml:id="ta-l1d40q4-d1e97">Deinde quaeritur de reprobatione; et circa hoc duo quaeruntur: 1 quid sit; 2 utrum Deus
            sit causa obdurationis et excaecationis, quae reprobationi quodammodo respondet.</p>
        </div>
        <div xml:id="ta-l1d40q4-Dd1e101" type="articulus">
          <head xml:id="ta-l1d40q4-Hd1e103">Articulus 1</head>

          <head xml:id="ta-l1d40q4-Hd1e106" type="question-title">Utrum reprobatio addat aliquid supra praescientiam</head>

          <p xml:id="ta-l1d40q4-d1e109">Ad primum sic proceditur. Videtur quod reprobatio nihil addat supra praescientiam.
            Reprobatio enim malorum est. Sed horum non habet Deus nisi scientiam simplicis notitiae,
            ut supra, dist. 38, quaest. 1, art. 1, habitum est. Ergo reprobatio supra praescientiam
            nihil addit.</p>
          <p xml:id="ta-l1d40q4-d1e112">Praeterea, illud quod addit aliquid supra commune, non appropriat sibi nomen communis,
            sicut convertibile quod non indicat substantiam rei appropriat sibi nomen proprii: quia
            non addit aliquid, sicut definitio addit. Sed reprobatio appropriat sibi nomen
            praescientiae: dicimus enim communiter malos praescitos, et bonos praedestinatos. Ergo
            videtur quod reprobatio nihil supra praescientiam addat.</p>
          <p xml:id="ta-l1d40q4-d1e115">Praeterea, Magister supra, 35 dist., posuit rationes eorum quae aliquid supra
            praescientiam et scientiam addunt, ut dispositionis, providentiae et cetera. Ergo cum
            non fecerit ibi de reprobatione mentionem, videtur quod nihil supra praescientiam
            addat.</p>
          <p xml:id="ta-l1d40q4-d1e119">Sed contra, praescientia est omnium tam bonorum quam malorum. Sed reprobatio non est
            nisi damnandorum. Ergo aliquid supra rationem praescientiae addit.</p>
          <p xml:id="ta-l1d40q4-d1e122">Praeterea, reprobatio opponitur approbationi. Sed approbatio dicit aliquid in
            voluntate. Cum ergo opposita sint ejusdem, videtur quod reprobatio ponat aliquid in
            voluntate et non in praescientia tantum.</p>
          <p xml:id="ta-l1d40q4-d1e125">Respondeo dicendum, quod reprobatio addit supra praescientiam rationem providentiae.
            Cum enim providentia divina sit communiter omnium, tamen quodam speciali modo et
            privilegiato est eorum in quibus invenitur voluntas, per quam aeternae gloriae capaces
            sunt; unde specialis quidam modus providentiae divinae attenditur, secundum ordinem
            talis naturae in finem, et secundum collationem eorum quae in finem promovent. Et quia
            ex conditione talis naturae est ut a consecutione finis deficere possit, ideo per
            providentiam divinam ordinatum est ut talis defectus in bonum justitiae cedat, dum
            culpae poena adhibetur: et ideo sicut providentia divina respectu ipsius boni, quod est
            per consecutionem gratiae et gloriae, cum praescientia eventus, dicitur praedestinatio;
            ita providentia divina respectu mali oppositi cum praescientia defectus, dicitur
            reprobatio. Et quia bonum subjacet providentiae ut causatum et ordinatum, ideo dicitur,
            quod praedestinatio est causa gratiae et gloriae ad quam ordinatur. Sed quia malum non
            subjacet providentiae ut intentum vel causatum, sed solum ut praescitum et ordinatum,
            ideo reprobatio est tantum praescientia culpae, et non causa; sed poenae, per quam culpa
            ordinatur est praescientia et causa.</p>
          <p xml:id="ta-l1d40q4-d1e128">Ad primum ergo dicendum, quod malorum ut fiant, Deus habet scientiam simplicis
            notitiae; sed ut ordinentur, habet etiam horum scientiam approbationis; et hoc importat
            reprobationis nomen.</p>
          <p xml:id="ta-l1d40q4-d1e131">Ad secundum dicendum, quod reprobatio non addit ex parte reprobati supra praescientiam,
            quia nihil causatur in ipso per quod malus fiat; et ideo appropriat sibi nomen commune:
            addit tamen aliquid ex parte Dei reprobantis; scilicet voluntatem ordinis poenae ad
            culpam. Unde etiam in abstracto non ita appropriat sibi nomen commune sicut in concreto;
            unde magis dicitur reprobatus praescitus quam praescientia reprobatio.</p>
          <p xml:id="ta-l1d40q4-d1e134">Ad tertium dicendum, quod reprobatio opponitur praedestinationi; et ideo per oppositum
            datur intelligi posita praedestinatione.</p>
        </div>
        <div xml:id="ta-l1d40q4-Dd1e138">

          <head xml:id="ta-l1d40q4-Hd1e140">Articulus 2</head>

          <head xml:id="ta-l1d40q4-Hd1e143" type="question-title">Utrum Deus sit causa obdurationis</head>

          <p xml:id="ta-l1d40q4-d1e146">Ad secundum sic proceditur. Videtur quod obdurationis et excaecationis causa sit Deus
            per id quod habetur 2 Corinth. 4, 4: <quote xml:id="ta-l1d40q4-Qd1e148">Deus hujus saeculi excaecavit mentes
              infidelium</quote>, et una Glossa exponit de Deo vero. Ergo videtur quod ipse sit
            causa obdurationis et excaecationis.</p>
          <p xml:id="ta-l1d40q4-d1e152">Praeterea, excaecatio et obduratio sunt quaedam poenae justae. Sed omnis poena justa a
            Deo est. Ergo excaecatio et obduratio a Deo sunt.</p>
          <p xml:id="ta-l1d40q4-d1e155">Praeterea, secundum philosophum in posterioribus si affirmatio est causa affirmationis,
            et negatio est causa negationis. Sed velle divinum est causa quod iste habeat gratiam,
            quia scilicet ipse vult. Ergo videtur quod non velle Dei sit causa quare iste gratiam
            non habeat. Sed hoc est obduratio. Ergo ex parte Dei accipienda est causa
            obdurationis.</p>
          <p xml:id="ta-l1d40q4-d1e159">Praeterea, sicut dicit philosophus in 2 Physic., id quod per sui praesentiam est causa
            salutis navis, scilicet gubernator, per sui absentiam est causa periculi. Sed Deus per
            sui praesentiam in anima est causa gratiae. Ergo per sui absentiam est causa
            obdurationis.</p>
          <p xml:id="ta-l1d40q4-d1e162">Sed contra est quod dicunt sancti communiter, Dionysius, Augustinus, Anselmus, scilicet
            quod causa quare iste non habet gratiam, est quia ipse noluit accipere, et non quia Deus
            noluit dare: quia lumen suum omnibus offert quod tamen ab omnibus non percipitur, sicut
            nec lumen solis a caeco. Sed obduratio est ipsa carentia gratiae. Ergo obdurationis
            causa non est ex parte Dei.</p>
          <p xml:id="ta-l1d40q4-d1e165">Praeterea, nullus culpatur vel punitur de eo cujus causa in ipso non est. Sed homo
            punitur et culpatur pro obduratione, vel pro carentia gratiae. Ergo hujusmodi causa est
            ipse.</p>
          <p xml:id="ta-l1d40q4-d1e168">Respondeo dicendum, quod obduratio dicitur quandoque actus voluntatis obstinatae in
            malum, cui pertinaciter adhaeret; et sic constat quod obdurationis causa non est Deus,
            sed homo; sicut nec alicujus actus peccati, inquantum deformis est. Quandoque vero
            obduratio dicitur ipsa privatio gratiae, quae etiam excaecatio dicitur: quia gratia est
            quoddam lumen animae, et perfectio quaedam habilitans ipsam ad bonum. Istum autem carere
            gratia, ex duobus contingit: tum quia ipse non vult recipere: tum quia Deus non sibi
            infundit, vel non vult sibi infundere. Horum autem duorum talis est ordo, ut secundum
            non sit nisi ex suppositione primi. Cum enim Deus non velit nisi bonum, non vult istum
            carere gratia nisi secundum quod bonum est. Sed quod iste careat gratia, non est bonum
            simpliciter; unde hoc absolute consideratum, non est volitum a Deo. Est tamen bonum ut
            careat gratia si eam habere non vult, vel si ad eam habendam negligenter se praeparat,
            quia justum est, et hoc modo est volitum a Deo. Patet ergo quod hujus defectus absolute
            causa prima est ex parte hominis qui gratia caret; sed ex parte Dei non est causa hujus
            defectus, nisi ex suppositione illius quod est causa ex parte hominis. Et per hunc modum
            invenitur dici Deus quandoque causa excaecationis vel obdurationis, non quidem
            immittendo malitiam sed non impartiendo gratiam, quod in ipso est. Si enim non
            necessario impartitur gratiam, in ipso est et non impartiri; unde ejus quod est non
            impartiri, aliquo modo causa est. Iste autem defectus potest dupliciter considerari,
            sicut etiam quilibet alius. Cum enim defectus incidat ex defectu causae secundae et non
            ex defectu causae primae; quem tamen defectum Deus non impedit, tamen impedire posset,
            ne impedimentum naturae cedat; si iste defectus gratiae comparetur ad voluntatem, quae
            est sicut causa proxima, invenitur voluntas habere causalitatem ad ipsum, quae bonum
            propositum non accipit, cum accipere possit; et ex hoc est culpabilis et vituperabilis:
            quia malum, cujus principium est voluntas, est hujusmodi. Si autem comparetur ad ipsum
            Deum, non invenitur causatus ab ipso, sed tantum permissus et ordinatus, ut scilicet sit
            in poenam ipsius voluntatis deficere; unde dicit Augustinus in 1 Confess.:
              <quote xml:id="ta-l1d40q4-Qd1e170">jussisti domine, et sic est, ut omnis inordinatus animus sibi ipsi sit
              poena</quote>; et talis ordinatio a Deo est. Unde respectu ipsius defectus nullam
            causalitatem habet, sed respectu ordinationis tantum: et hoc significatur cum obdurare
            dicitur.</p>
          <p xml:id="ta-l1d40q4-d1e174">Et per hoc patet responsio ad primum. Quidam tamen dicunt, quod Deus est causa
            obdurationis sicut natura causa quietis: quod expresse falsum est; quia quies naturalis
            est finis motus naturalis, et per se intenta a natura, quod hic dici non potest; et ideo
            dicendum, quod Deus dicitur excaecare permittendo defectum et ordinando.</p>
          <p xml:id="ta-l1d40q4-d1e177">Ad secundum dicendum, quod obdurari dicitur poena prout dicit defectum jam ordinatum;
            et sic reducitur in divinam causalitatem non ratione defectus sed ratione ordinis qui
            est a Deo.</p>
          <p xml:id="ta-l1d40q4-d1e181">Ad tertium dicendum, quod effectus non consequitur nisi concurrentibus omnibus causis;
            sed ex defectu unius consequitur negatio effectus. Dico ergo, quod causa gratiae sicut
            agens est ipse Deus, et sicut recipiens est ipsa anima per modum subjecti et materiae;
            et ideo, quia formae inductae non est causa materia neque subjectum, nisi tale ex cujus
            principiis fluit accidens, quale accidens non est gratia; ideo non dicitur simpliciter
            anima causa gratiae, sed recipiens tantum; Deus autem causa. Nec oportet quod omnis
            defectus incidat ex parte agentis; sed potest incidere ex parte recipientis: et ita est
            in proposito.</p>
          <p xml:id="ta-l1d40q4-d1e184">Ad quartum dicendum, quod Deus quantum est in se, nulli est absens; sed homo a Deo
            praesente se absentat, sicut a praesente lumine qui claudit oculos; et ideo non est
            simile quod pro simili inducitur.</p>
        </div>
        <div xml:id="ta-l1d40q4-Dd1e188">
          <head xml:id="ta-l1d40q4-Hd1e190">Expositio textus</head>
          <p xml:id="ta-l1d40q4-d1e193"><quote xml:id="ta-l1d40q4-Qd1e194">Intelligentia enim conditionis implicitae veritatem facit in dicto, et
              impossibilitatem in vero</quote>. Hoc sic exponi potest. Accipiantur duo dicta, quorum
            unum est verum, scilicet Petrum posse damnari: alterum falsum; scilicet Petrum non posse
            damnari. Si adjungatur conditio quae implicite intelligitur in hoc participio
            praedestinatus, intellectus illius conditionis facit dictum, quod prius erat falsum,
            esse verum; quia si Petrus est praedestinatus, Petrum non posse damnari est verum.
            Faciet etiam impossibilitatem in dicto, quod prius erat verum: Petrum enim posse damnari
            est impossibile, si est praedestinatus; ut tamen impossibilitas ad necessitatem
            consequentiae referatur. <quote xml:id="ta-l1d40q4-Qd1e197">Quod tamen in actionibus vel operationibus Dei et
              hominum nullatenus concedunt</quote>. Operationes Dei nominat quas explet nulla
            creatura mediante, sicut intelligere, velle et hujusmodi: et quia tales operationes
            aeternitate mensurantur et non tempore, ideo non sequuntur necessitatem praeteriti, sed
            manent in libertate praesentis; ita tamen quod immobilitas non tollatur: non enim potest
            Deus nunc velle, et quod nunc vult, postea non velle: sed suum aeternum velle semper est
            in libertate voluntatis ejus; et ideo ex veritate praedestinationis non sequitur aliqua
            necessitas ex parte praedestinantis, sicut nec ex parte praedestinati. Potest enim et
            praedestinare et non praedestinare. Operationes autem Dei et hominum nominantur quae a
            Deo mediante creatura vel in creatura explentur, et quia ex parte creaturae tempore
            mensurantur ideo transeunt in praeteritum, et necessitatem acquirunt. <quote xml:id="ta-l1d40q4-Qd1e200">Ita
              reprobationis aeternae quodammodo effectus esse videtur obduratio</quote>. Hoc ideo
            addit, quia non est simpliciter concedendum quod reprobatio obdurationis sit causa, sed
            solum permissionis et ordinationis, ut dictum est, in corp. art.</p>
        </div>

      </div>
    </body>
  </text>
</TEI>