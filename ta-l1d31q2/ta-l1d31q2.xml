<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 31, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 31, Quaestio 2</title>
          <date when="2016-03-15">March 15, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-15">March 15, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d31q2">
        <head xml:id="ta-l1d31q2-Hd1e89">Librum I, Distinctio 31, Quaestio 2</head>
        <div xml:id="ta-l1d31q2-Dd1e92">
          <head xml:id="ta-l1d31q2-Hd1e94">Prooemium</head>
          <p xml:id="ta-l1d31q2-d1e97">Circa tertium duo quaeruntur: 1 de ratione appropriationis Hilarii; 2 de expositione
            Augustini quantum ad hoc quod dicit, quod imago coaequatur ei cujus est imago, et non e
            converso: utrum in divinis sit mutua aequalitas; sed hoc supra, 19 dist., habitum
            est.</p>
        </div>
        <div xml:id="ta-l1d31q2-Dd1e101" type="articulus">
          <head xml:id="ta-l1d31q2-Hd1e103">Articulus 1</head>

          <head xml:id="ta-l1d31q2-Hd1e106" type="questionTitle">Utrum Hilarius convenienter appropriet aeternitatem patri,
            speciem filio, usum spiritui sancto</head>

          <p xml:id="ta-l1d31q2-d1e109">Ad primum sic proceditur. Videtur quod appropriatio Hilarii sit incompetens. Quia,
            secundum Augustinum, hujusmodi appropriationes fiunt ad excludendum errorem; et ideo
            patri attribuitur potentia ne infirmus credatur, sicut patres apud nos propter
            senectutem. Sed circa aeternitatem patris nullus erravit, sicut circa aeternitatem
            filii, ut Arius. Ergo aeternitas magis esset approprianda filio, quam patri.</p>
          <p xml:id="ta-l1d31q2-d1e112">Praeterea, secundum aequivoca non attenditur aliqua similitudo. Sed aeternitas privat
            principium durationis, innascibilitas autem privat principium originis. Cum igitur
            appropriationes fiant secundum similitudinem ad propria, videtur quod patri non sit
            attribuenda aeternitas, quia est innascibilis.</p>
          <p xml:id="ta-l1d31q2-d1e115">Si dicas, quod aeternitas appropriatur patri, quia importat ex consequenti proprietatem
            patris, scilicet innascibilitatem, quamvis principaliter significet divinam essentiam;
            contra. Quandocumque notionale additur essentiali, non potest totum praedicari de
            persona cui non convenit illa notio; sicut Deus genitus non praedicatur de patre. Si
            igitur aeternitas aliquo modo in intellectu suo includeret innascibilitatem, nullo modo
            filio conveniret, quod est Arianae impietatis.</p>
          <p xml:id="ta-l1d31q2-d1e119">Item, secundum Dionysium, pulchrum et bonum se consequuntur. Unde videtur quod omnia
            pulchrum et bonum appetunt; unde secundum nomen in Graeco etiam propinqua sunt, quia
            bonum dicitur calos, pulchrum callos. Sed bonitas non appropriatur filio, sed spiritui
            sancto. Ergo nec species vel pulchritudo.</p>
          <p xml:id="ta-l1d31q2-d1e122">Praeterea, uti est referre aliquid ad obtinendum hoc quo fruendum est. Sed spiritus
            sanctus est ipsum fruibile, et non refertur ad aliud sicut ad finem. Ergo usus non debet
            sibi appropriari.</p>
          <p xml:id="ta-l1d31q2-d1e125">Respondeo dicendum, quod in appropriatione Hilarii, ponuntur tria propria nomina
            personarum, scilicet pater, imago, munus, vel donum, et hoc patet ex praedictis, dist. 8
            qu. 1 art. 1; et ponuntur tria appropriata, scilicet aeternitas, quam dicit esse in
            patre sicut appropriatam sibi; et species, idest pulchritudo, quam dicit esse in
            imagine, idest in filio, qui proprie imago est, ut supra habitum est, dist. 28, quaest.
            2, art. 3; et usum, quem dicit esse in munere, scilicet in spiritu sancto, qui donum
            est. Ratio autem hujusmodi appropriationis haec est. Aeternitas enim in ratione sua
            habet duo, scilicet quod sit principium omnis durationis, inquantum est prima mensura:
            unde ab ipsa fluit et aevum et tempus; et sic habet similitudinem ad propria patris,
            quae conveniunt sibi inquantum ipse est principium vel per generationem vel per
            spirationem, scilicet ad paternitatem et communem spirationem. Habet etiam in ratione
            sua privationem principii, et in hoc convenit cum proprietate patris, quae competit sibi
            secundum quod est auctor, vel non de principio, scilicet innascibilitate. Ad rationem
            autem pulchritudinis duo concurrunt, secundum Dionysium, scilicet consonantia et
            claritas. Dicit enim, quod Deus est causa omnis pulchritudinis inquantum est causa
            consonantiae et claritatis, sicut dicimus homines pulchros qui habent membra
            proportionata et splendentem colorem. His duobus addit tertium philosophus ubi dicit,
            quod pulchritudo non est nisi in magno corpore; unde parvi homines possunt dici
            commensurati et formosi, sed non pulchri. Et secundum haec tria, pulchritudo convenit
            cum propriis filii: inquantum enim filius est imago perfecta patris, sic est ibi
            consonantia perfecta; est enim aequalis et similis sine inaequalitate et
            dissimilitudine; et hoc tangit Augustinus, ubi dicit: <quote xml:id="ta-l1d31q2-Qd1e127">ubi est tanta convenientia,
              id est maxima et prima aequalitas, et prima similitudo</quote>. Inquantum vero est
            filius verus, habet perfectam naturam patris: et ita etiam habet magnitudinem quae
            consistit in perfectione divinae naturae, ut supra dictum est, dist. 19, quaest. 1 art.
            2: unde dicit Augustinus quod ibi est perfecta et summa vita. Sed inquantum est verbum
            perfectum patris, habet claritatem quae irradiat super omnia et in quo omnia
            resplendent. Unde dicit Augustinus, quod est tamquam verbum perfectum. Potest etiam
            totum accipi ex verbis Augustini secundum rationem consonantiae, quae triplex in eo
            considerari potest: idest consonantia ipsius ad patrem cui potentia est aequalis et
            similis, et hoc tangit Augustinus ubi dicit: <quote xml:id="ta-l1d31q2-Qd1e130">prima aequalitas</quote>. Item
            consonantia sui ad seipsum, inquantum omnia attributa in eo non differunt, sed unum
            sunt; et hoc tangit ubi dicit: <quote xml:id="ta-l1d31q2-Qd1e133">cui non est aliud vivere et aliud esse, sed idem
              est esse et vivere</quote>. Item consonantia ad res creatas, quarum rationes in eo
            sunt, et unum sunt in eo sicut ipse est unum cum patre: et hoc tangit ibi: <quote xml:id="ta-l1d31q2-Qd1e136">et
              omnes unum in ea, sicut ipsa unum de uno cum quo unum</quote>. Usus etiam de ratione
            sua duo habet. Primo quod est assumptum in facultatem voluntatis; et sic convenit
            spiritui sancto inquantum est amor: et hoc tangit Augustinus cum dicit: <quote xml:id="ta-l1d31q2-Qd1e139">illa ergo
              dilectio, delectatio, felicitas vel beatitudo (...) est in Trinitate spiritus
              sanctus</quote>. Habet etiam aliud quod est ordinatum ad alterum: et iste etiam ordo
            competit spiritui sancto, inquantum ipse amor, qui est spiritus sanctus, non tantum est
            in filio, sed redundat in omnes creaturas, secundum quod competit sibi nomen doni: et
            hoc tangit Augustinus cum dicit: <quote xml:id="ta-l1d31q2-Qd1e143">ingenti largitate atque ubertate perfundens
              omnes creaturas pro captu earum</quote>.</p>
          <p xml:id="ta-l1d31q2-d1e147">Ad primum igitur dicendum, quod una et principalis ratio est appropriationis, scilicet
            similitudo ad proprium, ut dictum est in corp. art.; sed possunt esse multae
            consequentes utilitates; quarum unam Augustinus tangit; unde ex hoc non potest concludi
            quod aliquid debeat appropriari patri vel filio, nisi adsit ratio principalis.</p>
          <p xml:id="ta-l1d31q2-d1e150">Ad secundum dicendum, quod in aequivocis quae per fortunam sunt et casum, ut canis, non
            attenditur similitudo aliqua; sed in aequivocis quae dicuntur per respectum ad unum
            principium attenditur aliqua similitudo analogiae vel proportionis; et talis est
            multiplicitas hujus nominis principium: unde etiam philosophus docet reducere omnia
            hujusmodi ad unum primum principium.</p>
          <p xml:id="ta-l1d31q2-d1e153">Ad tertium dicendum, quod ratio illa non valet.</p>
          <p xml:id="ta-l1d31q2-d1e157">Ad quartum dicendum, quod pulchritudo non habet rationem appetibilis nisi inquantum
            induit rationem boni: sic enim et verum appetibile est: sed secundum rationem propriam
            habet claritatem et ea quae dicta sunt, quae cum propriis filii similitudinem
            habent.</p>
          <p xml:id="ta-l1d31q2-d1e160">Ad quintum dicendum, quod usus, ut supra dictum est, dist. 1, quaest. 1, art. 2,
            sumitur dupliciter. Communiter, prout uti dicitur assumere aliquid in facultatem
            voluntatis, et stricte, prout dicit relationem in finem. Et primo modo sumitur hic, quo
            continet in se etiam fruitionem, ut hic dicitur quod felicitas vel beatitudo ad usum
            pertinet. Nihilominus tamen competit proposito, et secundum quod habet rationem ordinis
            non quidem in finem, sed in effectum, in quo bonitas divina per spiritum sanctum
            uberrime effunditur.</p>
        </div>
      </div>
    </body>
  </text>
</TEI>