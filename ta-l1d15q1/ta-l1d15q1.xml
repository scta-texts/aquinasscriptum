<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 15, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 15, Quaestio 1</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
























































































































































































































































































































































































































































































































































































































































































































































































































































































































































































































































































































































































































































































































































































































































































































































































































      <div xml:id="starts-on"> </div>
    </front>
    <body>
      <div xml:id="ta-l1d15q1">
        <head xml:id="ta-l1d15q1-Hd1e3490">Librum I, Distinctio 15, Quaestio 1</head>
        <div xml:id="ta-l1d15q1-Dd1e3493">
          <head xml:id="ta-l1d15q1-Hd1e3495">Prooemium</head>
          <p xml:id="ta-l1d15q1-d1e3498">Ostenso quia spiritus sanctus procedit temporaliter et datur a patre et filio, hic
            inquirit, utrum etiam a seipso detur vel mittatur; et dividitur in partes duas: in prima
            ostendit quod spiritus sanctus datur et mittitur a seipso; in secunda inducit
            similitudinem de missione filii, ibi: <quote xml:id="ta-l1d15q1-Qd1e3500">ne autem mireris quod spiritus sanctus
              dicitur mitti vel procedere a se</quote>. Ostendit autem in prima partes duas. Primo
            quod spiritus sanctus a se detur, scilicet per Augustini auctoritatem et per duas
            rationes: quarum una talis est. Quidquid potest pater et filius, potest et spiritus
            sanctus. Sed pater et filius possunt dare spiritum sanctum. Ergo et cetera. Alia est:
            quidquid operatur pater et filius, operatur spiritus sanctus, et sic ut prius. Et
            rationes istae habent efficaciam propter effectum connotatum in missione et datione
            spiritus sancti ex parte creaturae. Operatio enim et potentia respectu creaturae, est
            communis omnibus tribus personis. <quote xml:id="ta-l1d15q1-Qd1e3503">Ne autem mireris quod spiritus sanctus dicitur
              mitti vel procedere a se</quote>. Hic inducit missionem filii ad notificandum
            missionem spiritus sancti, et dividitur in partes duas: in prima determinat de filii
            missione in communi; in secunda quantum ad speciales modos, ibi: <quote xml:id="ta-l1d15q1-Qd1e3506">hic quaeritur,
              utrum semel tantum missus sit filius, an saepe mittatur</quote>. Prima in duas: in
            prima movet quaestionem de missione filii duplicem, qualiter scilicet intelligatur et a
            quo mittatur; in secunda solvit, ibi: <quote xml:id="ta-l1d15q1-Qd1e3509">quo circa quaerendum est, quomodo
              intelligatur missio filii vel spiritus sancti</quote>. Et haec dividitur in duas: in
            prima solvit quantum ad missionis modum; in secunda quantum ad missionis principium,
            ibi: <quote xml:id="ta-l1d15q1-Qd1e3512">et quod a spiritu sancto filius sit missus (...) auctoritatibus
              confirmatur</quote>. Et haec dividitur in duas: in prima ostendit quod non solum
            filius missus est a patre, sed etiam a spiritu sancto; in secunda ostendit quod etiam a
            seipso, ibi: <quote xml:id="ta-l1d15q1-Qd1e3516">deinde ostendit esse datum etiam a seipso</quote>. Et haec in duas:
            in prima ostendit filium esse datum a seipso; in secunda ostendit filium esse missum a
            seipso, ibi: <quote xml:id="ta-l1d15q1-Qd1e3519">quod autem a seipso mittatur, Augustinus astruit</quote>. Et circa
            hoc tria facit: in prima ostendit veritatem; in secunda concludit intentionem suam, ibi:
              <quote xml:id="ta-l1d15q1-Qd1e3522">ex supradictis aperte monstratur quod filius missus est a patre et spiritu
              sancto, et a seipso</quote>; in tertia excludit objectionem, ibi: <quote xml:id="ta-l1d15q1-Qd1e3525">sed adhuc
              opponitur. Si filius a seipso missus est, cur ergo ait: a meipso non veni?</quote> Ad
            intellectum hujus partis de tribus quaeritur: primo de missione secundum se. Secundo de
            ipsa ex parte missi. Tertio de eadem ex parte mittentis. Circa primum duo quaeruntur: 1
            utrum missio aut datio conveniat divinis personis; 2 quid significet, utrum essentiam,
            vel notionem.</p>
        </div>
        <div xml:id="ta-l1d15q1-Dd1e3530" type="articulus">
          <head xml:id="ta-l1d15q1-Hd1e3532">Articulus 1</head>

          <head xml:id="ta-l1d15q1-Hd1e3535" type="questionTitle">Utrum missio conveniat divinis personis</head>

          <p xml:id="ta-l1d15q1-d1e3538">Ad primum sic proceditur. Videtur quod missio non conveniat divinis personis. Missio
            enim videtur dicere quamdam loci mutationem, secundum quod dicimus nuntium mitti ad
            aliquem locum. Sed divinis personis, quae ubique sunt, non convenit aliqua loci mutatio.
            Ergo nec missio.</p>
          <p xml:id="ta-l1d15q1-d1e3541">Praeterea, super illud Ezech. 16, 53: <quote xml:id="ta-l1d15q1-Qd1e3543">convertens restituam eos conversione
              Sodomorum cum filiabus suis, et conversione Samariae et filiarum ejus</quote>; dicit
            Hieronymus: <quote xml:id="ta-l1d15q1-Qd1e3546">quod conjunctum est et in uno corpore copulatum, mitti non
              potest</quote>. Sed una persona conjuncta est alii majori unione quam aliqua copulatio
            corporalis. Ergo una persona non potest mitti ab alia.</p>
          <p xml:id="ta-l1d15q1-d1e3550">Item, nihil pertinens ad inferioritatem potest dici de una persona respectu alterius,
            cum non sint gradus in Trinitate; unde dicit Damascenus, quod Christus non est obediens
            patri nisi secundum quod homo. Missio autem et datio videntur importare quamdam
            inferioritatem in misso et dato. Ergo neutrum convenit divinae personae.</p>
          <p xml:id="ta-l1d15q1-d1e3554">Item, constat quod divina persona est in infinitum dignior quam aliquis Angelus. Sed
            Angeli superiores qui sunt assistentes, secundum Dionysium non mittuntur ad nos propter
            suam dignitatem. Ergo multo minus divinae personae mittuntur.</p>
          <p xml:id="ta-l1d15q1-d1e3557">In contrarium autem sunt plurimae auctoritates canonis et sanctorum, ut in littera.</p>
          <p xml:id="ta-l1d15q1-d1e3560">Respondeo dicendum, quod missio vel datio ratione suae significationis dicit exitum
            alicujus ut missi ab aliquo sicut a mittente, et ad aliquem terminum. Iste autem exitus
            in creaturis est secundum distantiam corporalem missi a mittente, et in comparatione ad
            terminum ponit in misso esse ubi non fuit prius. Quia autem omnis imperfectio amovenda
            est ab his quae in divinam praedicationem veniunt, ideo missio in divinis intelligitur
            non secundum exitum localis distantiae, nec secundum aliquam novitatem advenientem ipsi
            misso, ut sit ubi prius non fuerat; sed secundum exitum originis ab aliquo ut a
            principio, et secundum novitatem advenientem ei ad quem fit missio, ut novo modo persona
            missa in eo esse dicatur. Ex quo patet quod missio de ratione sui differt a processione
            et datione. Processio enim, inquantum processio, dicit realem distinctionem et respectum
            ad principium a quo procedit, et non ad aliquem terminum. Datio autem non importat
            distinctionem dati a principio a quo datur, quia idem potest dare seipsum; sed tantum ab
            eo cui datur, ut supra dictum est, dist. 14, qu. 2, art. 1. Sed missio ponit
            distinctionem in misso et ad principium et ad terminum. Et ideo cum dicitur spiritus
            sanctus mitti, includitur in significatione missionis uterque respectus, scilicet
            temporalis et aeternus; aeternus prout a patre et filio procedit; et temporalis prout
            significatur in habitudine ad creaturam, quae novo modo ad ipsum se habet.</p>
          <p xml:id="ta-l1d15q1-d1e3563">Ad primum ergo dicendum, quod quamvis spiritus sanctus, qui ubique est, non possit esse
            ubi non fuerat, loci mutatione circa ipsum intellecta; tamen potest esse aliquo modo quo
            prius non fuerat, mutatione facta circa illud in quo esse dicitur; et in hoc salvatur
            ratio missionis.</p>
          <p xml:id="ta-l1d15q1-d1e3566">Ad secundum dicendum, quod Glossa Hieronymi intelligitur de missione creaturae quae fit
            per loci mutationem, quae non potest esse nisi ejus quod localiter separatur. Ad divinam
            autem missionem sufficit distinctio personarum in essentiae unitate.</p>
          <p xml:id="ta-l1d15q1-d1e3569">Ad tertium dicendum, quod obedientia est proprie respectu praecepti, quod proprie ad
            dominium pertinet. Unde patet quod obedientia gradum importat dignitatis. Unde non
            potest dici de persona filii vel spiritus sancti secundum divinitatem. Mittere autem non
            ponit gradum dignitatis, sed auctoritatem principii in uno, respectu alterius qui ab
            illo exit: et iste ordo est in divinis personis.</p>
          <p xml:id="ta-l1d15q1-d1e3573">Ad quartum dicendum, quod non secundum eamdem rationem missio dicitur de Angelo et de
            divina persona. Angelus enim missus localiter movetur, cum sit ubi prius non fuerat:
            quia cum sunt in caelo, non sunt in terra. Unde missio talis aliquam indignitatem vel
            inferioritatem gradus ponit circa missum. Non autem missio divinae personae a qua omnino
            loci mutatio excluditur. Et praeterea effectus ille ad quem est missio personae divinae
            etiam immediate est ab ipsa persona, scilicet gratia gratum faciens, ut dictum est,
            dist. 14, qu. 2, art. 2. Effectus autem superiorum Angelorum efficitur in nos
            mediantibus inferioribus Angelis, secundum Dionysium, et ideo non dicuntur ipsi
            superiores Angeli ad nos mitti, sed inferiores, qui circa nos immediate operantur; sicut
            etiam nec missio divinae personae est secundum illas perfectiones quas creatura a Deo
            recipit, agente aliqua media creatura.</p>
        </div>
        <div xml:id="ta-l1d15q1-Dd1e3577" type="articulus">
          <head xml:id="ta-l1d15q1-Hd1e3579">Articulus 2</head>

          <head xml:id="ta-l1d15q1-Hd1e3582" type="questionTitle">Utrum missio significet notionem</head>

          <p xml:id="ta-l1d15q1-d1e3585">Ad secundum sic proceditur. Videtur quod missio significet notionem. Dicit enim Beda in
            quadam Homil., quod missio spiritus sancti est ejus processio. Sed processio est
            notionale. Ergo et missio.</p>
          <p xml:id="ta-l1d15q1-d1e3588">Praeterea, quidquid importat originem in divinis, est notionale: quia essentia divina
            non originatur, nec aliquam personam originat. Missio autem, ut dictum est, in art.
            antec., importat exitum originis ab alio sicut a principio. Ergo est notionale.</p>
          <p xml:id="ta-l1d15q1-d1e3591">Contra, secundum Dionysium, omne nomen connotans effectum aliquem in creatura, dictum
            de Deo pertinet ad communitatem essentiae. Sed missio importat effectum aliquem in
            creatura, ut dictum est. Ergo significat essentiam.</p>
          <p xml:id="ta-l1d15q1-d1e3595">Praeterea, nulla notio communis est filio et spiritui sancto. Sed missio communis est
            utrique: uterque enim legitur missus, ut in littera dicitur. Ergo missio non dicit
            aliquam notionem.</p>
          <p xml:id="ta-l1d15q1-d1e3598">Respondeo dicendum, quod quaedam nomina sunt in divinis quae significant tantum
            personam, ut pater et filius; quaedam quae tantum significant essentiam, sicut hoc nomen
            essentia; quaedam quae significant utrumque, sicut dictum est, dist. 7, qu. 1, art. 1,
            de potentia generandi et spirandi. Et ita dico, quod missio est et essentiale et
            notionale, secundum aliud et aliud. Secundum enim respectum quem importat missio ad suum
            principium, est notionale; secundum autem respectum quem importat ad effectum in
            creatura, est essentiale. Sed circa hoc est duplex opinio. Quidam enim dicunt, quod
            principaliter significat notionem, et ex consequenti essentiam secundum effectum
            connotatum. Alii dicunt e converso; et hoc mihi videtur verius esse, considerata virtute
            vocabuli. Missio enim secundum rationem sui nominis non dicit exitum ab aliquo sicut a
            principio a quo missio esse habet; sed solum in ordine ad effectum missionis ponitur
            auctoritas alicujus ad missum. Servus enim qui mittitur a domino, non exit ab ipso
            secundum suum esse, sed sicut a principio movente ipsum per imperium ad hunc actum. Sed
            quia in divinis personis non potest esse auctoritas respectu missi, nisi secundum
            originem essendi, ideo ex consequenti importatur relatio originis in missione, secundum
            quam est notionale; et principaliter importatur ordo ad effectum missionis secundum quem
            est essentiale. Sed in processione temporali est e converso: quia processio secundum
            notionem suam, prout sumitur in divinis, dicit exitum a principio originante, et non
            dicit ordinem ad effectum nisi ex consequenti; scilicet quantum ad modum processionis,
            qui est temporalis, ut dictum est, art. antec. Et ideo processio temporalis videtur esse
            principaliter notionale, et ex consequenti significare essentiam ratione connotati
            effectus. Dico autem, quod hic accedit plus ad essentiam quam missio, ut patet ex
            dictis.</p>
          <p xml:id="ta-l1d15q1-d1e3601">Et per hoc patet solutio ad tria prima argumenta.</p>
          <p xml:id="ta-l1d15q1-d1e3604">Ad quartum dicendum, quod notio potest significari in divinis dupliciter: aut proprie,
            sicut paternitas vel innascibilitas; aut communiter, sicut esse ab alio vel a quo est
            alius; et hoc modo significatur notio in missione; et ideo communis est duabus personis
            ab alio existentibus.</p>
        </div>
      </div>
    </body>
  </text>
</TEI>