<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 8, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 8, Quaestio 2</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d8q2">
        <head xml:id="ta-l1d8q2-Hd1e89">Quaestio 2</head>

        <div xml:id="ta-l1d8q2-Dd1e92">
          <head xml:id="ta-l1d8q2-Hd1e94">Prooemium</head>
          <p xml:id="ta-l1d8q2-d1e97">Deinde quaeritur de mensura divini esse, quae est aeternitas; et circa hoc tria
            quaeruntur: 1 quid est aeternitas; 2 cui conveniat; 3 utrum de aeterno verba diversorum
            temporum praedicari possint.</p>
        </div>
        <div xml:id="ta-l1d8q2-Dd1e101" type="articulus">
          <head xml:id="ta-l1d8q2-Hd1e103">Articulus 1</head>

          <head xml:id="ta-l1d8q2-Hd1e106" type="question-title">Utrum definitio aeternitatis a Boetio posita, sit
            conveniens</head>

          <p xml:id="ta-l1d8q2-d1e109">Ad primum sic proceditur. Et ponitur definitio aeternitatis a Boetio, 5 de Consol.:
              <quote xml:id="ta-l1d8q2-Qd1e111">aeternitas est interminabilis vitae tota simul et perfecta possessio</quote>.
            Sed videtur quod ista definitio inconvenienter assignetur. Interminabile enim dicit
            negationem. Sed negatio non certificat aliquid. Ergo videtur quod in definitione
            aeternitatis poni non debeat.</p>
          <p xml:id="ta-l1d8q2-d1e115">Item, prima mensura respondet primo mensurato. Sed primum inter mensurata est esse.
            Ergo videtur quod aeternitas, quae est prima mensura, non debet definiri per vitam sed
            per esse.</p>
          <p xml:id="ta-l1d8q2-d1e118">Item, simplex non habet mensuram, immo simplicissimo mensurantur omnia alia, secundum
            philosophum. Sed vita divina est simplicissima. Ergo non respondet aliquid sibi in
            ratione mensurae, sed ipsa habet rationem mensurae: et ita nec aeternitas, quae rationem
            mensurae dicit.</p>
          <p xml:id="ta-l1d8q2-d1e122">Item, totum dicitur respectu partium. Sed de ratione durationis est quod partes ejus
            non sint simul: quia impossibile est simul esse duas durationes, nisi una includat
            aliam, sicut Augustinus dicit. Ergo videtur duo opposita dicere, cum dicit, <quote xml:id="ta-l1d8q2-Qd1e124">tota
              simul</quote>.</p>
          <p xml:id="ta-l1d8q2-d1e128">Item, totum includit in se rationem perfectionis. Ergo videtur quod
              <quote xml:id="ta-l1d8q2-Qd1e130">perfecta</quote> superfluit.</p>
          <p xml:id="ta-l1d8q2-d1e134">Item, aeternitas habet rationem durationis. Sed <quote xml:id="ta-l1d8q2-Qd1e136">possessio</quote> nihil dicit ad
            durationem pertinens. Ergo videtur quod non debet poni in definitione aeternitatis, ad
            minus in recto, et sicut genus: quia quod sic ponitur in definitione alicujus, debet
            dicere quid sit definitum.</p>
          <p xml:id="ta-l1d8q2-d1e140">Respondeo dicendum, quod aeternitas dicitur quasi ens extra terminos. Esse autem
            aliquod potest dici terminatum tripliciter: vel secundum durationem totam, et hoc modo
            dicitur terminatum quod habet principium et finem; vel ratione partium durationis, et
            hoc modo dicitur terminatum illud cujus quaelibet pars accepta terminata est ad
            praecedens et sequens; sicut est accipere in motu; vel ratione suppositi in quo esse
            recipitur: esse enim recipitur in aliquo secundum modum ipsius, et ideo terminatur,
            sicut et quaelibet alia forma, quae de se communis est, et secundum quod recipitur in
            aliquo, terminatur ad illud; et hoc modo solum divinum esse non est terminatum, quia non
            est receptum in aliquo, quod sit diversum ab eo. Dico ergo, quod ad excludendam primam
            terminationem, quae est principii et finis totius durationis, ponitur,
              <quote xml:id="ta-l1d8q2-Qd1e142">interminabilis vitae</quote>; et per hoc dividitur aeternum ab his quae
            generantur et corrumpuntur. Ad excludendum autem secundam terminationem, scilicet
            partium durationis, additur, <quote xml:id="ta-l1d8q2-Qd1e145">tota simul</quote>: per hoc enim excluditur
            successio partium, pro qua unaquaeque pars finita est et transit: et per hoc dividitur
            aeternum a motu et tempore, etiam si semper fuissent et futura essent, sicut quidam
            posuerunt. Ad excludendum tertiam terminationem, quae est ex parte recipientis, additur,
              <quote xml:id="ta-l1d8q2-Qd1e148">perfecta</quote>: illud enim in quo non est esse absolutum, sed terminatum per
            recipiens, non habet esse perfectum sed illud solum quod est suum esse: et per hoc
            dividitur esse aeternum ab esse rerum immobilium creatarum, quae habent esse
            participatum, sicut spirituales creaturae.</p>
          <p xml:id="ta-l1d8q2-d1e152">Ad primum ergo dicendum, quod simplicia, et praecipue divina, nullo modo melius
            manifestantur quam per remotionem, ut dicit Dionysius. Cujus ratio est, quia ipsorum
            esse intellectus perfecte non potest comprehendere; et ideo ex negationibus eorum quae
            ab ipso removentur, manuducitur intellectus ad ea aliqualiter cognoscenda. Unde et
            punctus negatione definitur. Et praeterea in ratione aeternitatis est quaedam negatio,
            inquantum aeternitas est unitas, et unitas est indivisio, et hujusmodi non possunt sine
            negatione definiri.</p>
          <p xml:id="ta-l1d8q2-d1e155">Ad secundum dicendum, quod vivere hic large sumitur ad omne esse secundum etiam quod
            Augustinus dicit, quod quaelibet mutatio creaturae, aliqua mors ejus est. Vel dicendum,
            quod quia in illo qui solus habet aeternitatem, esse et vivere sunt omnino idem; ideo
            ratione actus, in quo est aeternitas, posuit aeternitatem mensuram vitae.</p>
          <p xml:id="ta-l1d8q2-d1e159">Ad tertium dicendum, quod vivere et esse dicuntur per modum actus; et quia cuilibet
            actui respondet mensura sua, ideo oportet ut divino esse et vitae divinae intelligatur
            adjacere aeternitas, quasi mensura; quamvis realiter non sit aliud a divino esse; et
            quia vivere magis habet rationem actus quam esse, ideo forte definit aeternitatem per
            vitam potius quam per esse.</p>
          <p xml:id="ta-l1d8q2-d1e162">Ad quartum dicendum, quod in successivis est duplex imperfectio: una ratione
            divisionis, alia ratione successionis, quia una pars non est cum alia parte; unde non
            habent esse nisi secundum aliquid sui. Ut autem excludatur omnis imperfectio a divino
            esse, oportet ipsum intelligere sine aliqua divisione partium perfectum, et hoc dicit
            nomen tota: non enim dicit rationem partium. Item oportet ipsum intelligere sine
            successione, et hoc importatur per adverbium simul.</p>
          <p xml:id="ta-l1d8q2-d1e165">Ad quintum dicendum, quod imperfectio esse potest considerari dupliciter. Vel quantum
            ad durationem; et sic dicitur esse imperfectum cui deest aliquid de spatio durationis
            debitae; sicut dicimus vitam hominis qui moritur in pueritia, imperfectam vitam; et
            talis imperfectio tollitur per ly tota. Est etiam quaedam imperfectio quantum ad modum
            habendi, sicut omnis creatura habet imperfectum esse; et talis imperfectio tollitur per
            ly perfecta unde non superfluit.</p>
          <p xml:id="ta-l1d8q2-d1e168">Ad sextum dicendum, quod duratio dicit quamdam distensionem ex ratione nominis: et quia
            in divino esse non debet intelligi aliqua talis distensio, ideo Boetius non posuit
            durationem, sed possessionem, metaphorice loquens ad significandum quietem divini esse;
            illud enim dicimus possidere, quod quiete et plene habemus; et sic Deus possidere vitam
            suam dicitur, quia nulla inquietudine molestatur.</p>
        </div>
        <div xml:id="ta-l1d8q2-Dd1e172" type="articulus">
          <head xml:id="ta-l1d8q2-Hd1e174">Articulus 2</head>

          <head xml:id="ta-l1d8q2-Hd1e177" type="question-title">Utrum aeternitas tantum Deo conveniat</head>

          <p xml:id="ta-l1d8q2-d1e180">Ad secundum sic proceditur. Videtur quod aeternitas non tantum Deo conveniat.
            Aeternitas enim non est nobilior quam bonitas. Sed bonitas communicatur cum creaturis,
            ita quod a bono Deo creatura sit bona. Ergo videtur quod similiter aeternitas, ut alia
            ab ipso sint aeterna.</p>
          <p xml:id="ta-l1d8q2-d1e183">Praeterea, Dan. 12, 3: <quote xml:id="ta-l1d8q2-Qd1e185">qui ad justitiam erudiunt multos, fulgebunt quasi stellae
              in perpetuas aeternitates</quote>. Sed plures aeternitates non sunt unius aeterni.
            Ergo videtur quod sint plura aeterna, et non tantum Deus.</p>
          <p xml:id="ta-l1d8q2-d1e189">Praeterea, in Psal. 75, 5: <quote xml:id="ta-l1d8q2-Qd1e191">illuminans tu mirabiliter a montibus
            aeternis</quote>. Sed montes sunt creaturae. Ergo etiam creaturae sunt aeternae.</p>
          <p xml:id="ta-l1d8q2-d1e196">Similiter etiam ignis Inferni dicitur aeternus, Matth. 25, 41: <quote xml:id="ta-l1d8q2-Qd1e198" source="http://scta.info/resource/mt25_41">ite maledicti in
              ignem aeternum</quote>. Ergo et cetera.</p>
          <p xml:id="ta-l1d8q2-d1e202">Item, philosophus dicit, quod omne necessarium est aeternum. Sed multa sunt necessaria.
            Ergo et cetera. Huic etiam consonat quod dicit Augustinus, quod veritas aeterna est.</p>
          <p xml:id="ta-l1d8q2-d1e205">Contra, aeternum est esse interminatum, ut dictum est, art. praec. Sed solus Deus est
            hujusmodi. Ergo et cetera.</p>
          <p xml:id="ta-l1d8q2-d1e208">Respondeo dicendum, quod, sicut ex praedicta definitione patet, aeternitas non potest
            nisi Deo convenire simpliciter et absolute secundum perfectam rationem aeternitatis. Sed
            secundum quod aliqua participant de interminabilitate aeternitatis, aliquo modo dicuntur
            aeterna participative. Quod vero nullo modo interminabilitatem participat, nullo modo
            aeternum dicitur, sicut temporale, quod incipit et finitur. Dico ergo, quod quibusdam
            communicatur interminabilitas, secundum quod excludit terminum durationis ex parte post;
            et hoc modo ignis Inferni dicitur aeternus, quia nunquam finietur. Utrum autem aliquod
            aeternum possit esse, quod non habeat principium durationis, quaeretur in principio
            secundi. Aliquibus autem creaturis communicatur interminabilitas, secundum quod excludit
            terminationem quae est ex successione partium; et istae sunt spirituales creaturae,
            quarum esse est totum simul. Sed interminabilitas quae excludit omnem imperfectionem,
            non communicatur alicui creaturae, cum nulla creatura possit esse perfecta simpliciter;
            sed communicatur sibi perfectio quaedam, scilicet quam nota est creatura attingere, ut
            sit perfecta secundum suam naturam: et sic Angeli et homines beati sunt perfecti, quia
            totum habent id ad quod eorum natura capax est: unde Angeli beati, magis sunt in
            participatione aeternitatis quam in naturalibus tantum considerati. Ex hoc potest
            colligi differentia inter aeternitatem, aevum et tempus. Illud enim quod habet potentiam
            non recipientem actum totum simul, mensuratur tempore: hujusmodi enim habet esse
            terminatum et quantum ad modum participandi, quia esse recipitur in aliqua potentia, et
            non est absolutum quantum ad partes durationis. Illud autem quod habet potentiam
            differentem ab actu, sed quae totum actum simul suscipiat, mensuratur aevo: hoc enim non
            habet nisi unum modum terminationis, scilicet quia esse ejus est receptum in alio a se,
            ut dictum est, hac dist., quaest. 1, art. 1. Illud vero quod non habet potentiam
            differentem ab esse, mensuratur aeternitate; hujusmodi enim esse est omni modo
            interminatum. Unde patet etiam quod aevum non est nisi quaedam aeternitas
            participata.</p>
          <p xml:id="ta-l1d8q2-d1e211">Ad primum ergo dicendum, quod quamvis divina bonitas sit communicabilis, non tamen
            secundum modum altissimum, prout est in Deo: unde summa bonitas non communicatur. Et
            quia aeternitas dicit esse secundum altissimum modum, qui est in Deo, ideo non
            communicatur; sed esse absolute sumptum communicatur, sicut et bonum.</p>
          <p xml:id="ta-l1d8q2-d1e214">Ad secundum dicendum, quod Daniel accipit ibi aeternitates participatas in beatis, quae
            erunt plures secundum plures beatos.</p>
          <p xml:id="ta-l1d8q2-d1e218">Ad tertium dicendum, quod montes aeterni possunt dici ipsi Angeli, qui dicuntur aeterni
            participative, ut dictum est, in corp. art. Vel dicendum, quod potest intelligi etiam ad
            litteram de montibus corporalibus; et dicuntur aeterni propter longaevitatem
            durationis.</p>
          <p xml:id="ta-l1d8q2-d1e221">Ad quartum dicendum, quod ignis Inferni dicitur etiam aeternus, inquantum participat
            aliquam conditionem aeternitatis, scilicet non habere finem.</p>
          <p xml:id="ta-l1d8q2-d1e224">Ad quintum dicendum, quod necessaria sunt aeterna tantum in mente divina, sicut etiam
            veritates enuntiabilium fuerunt ab aeterno in Deo, et non aliter: nisi ponerentur
            creaturae ab aeterno, sicut philosophi posuerunt.</p>
        </div>
        <div xml:id="ta-l1d8q2-Dd1e228" type="articulus">
          <head xml:id="ta-l1d8q2-Hd1e230">Articulus 3</head>

          <head xml:id="ta-l1d8q2-Hd1e233" type="question-title">Utrum verba temporalia possint dici de Deo</head>

          <p xml:id="ta-l1d8q2-d1e236">Ad tertium sic proceditur. Videtur quod verba temporalia non possint dici de Deo.
            Unicuique enim respondet propria mensura. Sed tempus est propria mensura motus. Cum
            igitur in Deo nullus sit motus, videtur quod de Deo nullum temporale dici possit.</p>
          <p xml:id="ta-l1d8q2-d1e239">Item, quandocumque aliquid importans aliquam conditionem corporalem dicitur de Deo,
            metaphorice vel symbolice dicitur. Sed tempus est conditio consequens ipsa corpora, quia
            sequitur motum, et motus magnitudinem, secundum philosophum. Ergo videtur quod
            quandocumque aliquod verbum temporale dicitur de Deo, sit metaphorice dictum.</p>
          <p xml:id="ta-l1d8q2-d1e242">Item, videtur quod tantum praesens de Deo debeat dici. Aeternitas enim, quae est
            mensura divini esse secundum rationem intelligendi, caret successione. Sed solum
            praesens non includit successionem; praeteritum enim et futurum dicuntur per relationem
            ad praesens, et non e converso; et relatio illa est in ordine successionis. Ergo solum
            praesens de Deo debet dici.</p>
          <p xml:id="ta-l1d8q2-d1e246">Item, videtur quod praeteritum. Divinum enim esse est perfectum. Sed inter alia tempora
            praeteritum magis sonat perfectionem. Ergo de Deo maxime dici debet.</p>
          <p xml:id="ta-l1d8q2-d1e249">Item, videtur quod praeteritum imperfectum. Quia Joannes in principio Evangelii sui
            altissime de Deo locutus est. Sed ipse ibi utitur verbis praeteriti imperfecti temporis
            ad designandum divinam aeternitatem, dicens: <quote xml:id="ta-l1d8q2-Qd1e251">in principio erat verbum, et verbum
              erat apud Deum, et Deus erat verbum</quote>. Ergo videtur quod ista verba maxime
            competant ad significandum divinam aeternitatem.</p>
          <p xml:id="ta-l1d8q2-d1e255">Item, videtur quod futurum. Divinum enim esse maxime distat a defectu. Cum igitur
            futurum remotius sit inter alia a deficiendo, videtur quod maxime competat in
            divinis.</p>
          <p xml:id="ta-l1d8q2-d1e258">Respondeo dicendum, quod enuntiatio non potest fieri de aliquo nisi secundum quod cadit
            in cognitionem. Omne autem cognoscens cognoscit secundum modum suum, ut dicit Boetius;
            et ideo, quia ratio nostra connaturale habet secundum statum viae accipere cum tempore,
            propter hoc quod ejus cognitio oritur a sensibilibus, quae in tempore sunt, ideo non
            potest formare enuntiationes nisi per verba temporalia: unde cogitur de Deo enuntians,
            verbis temporalibus uti, quamvis intelligat eum supra tempus esse: nihilominus tamen
            istae locutiones non sunt falsae. Divinum enim esse, ut dicit Dionysius, praeaccipit
            sicut causa in se omne esse quantum ad id quod est perfectionis in omnibus; et ideo
            enuntiamus de ipso verba omnium temporum, propter id quod ipse nulli tempori deest, et
            quidquid est perfectionis in omnibus temporibus, ipse habet.</p>
          <p xml:id="ta-l1d8q2-d1e261">Ad primum ergo dicendum, quod quando verba temporalia dicuntur de Deo, intellectus
            noster non attribuit divino esse illud quod est imperfectionis in singulis temporibus,
            sed quod est perfectionis in omnibus; aeternitas enim includit in se omnem perfectionem
            modo simplici, quae est in temporalibus divisa et temporibus diversis; cum tempus
            imitetur perfectionem aeternitatis, quantum potest.</p>
          <p xml:id="ta-l1d8q2-d1e264">Ad secundum dicendum, quod aliqua dictio potest importare conditionem corporalem
            dupliciter. Vel quantum ad rem significatam principaliter in nomine; et tale quid non
            dicitur de Deo nisi symbolice, sicut leo et agnus et ira et hujusmodi. Vel quantum ad
            modum significandi, et non quantum ad rem significatam; et ista proprie dicuntur de Deo,
            quamvis non perfecte ipsum repraesentent: alias omnia nomina dicta de Deo essent
            symbolica, quia modus significandi ipsorum est secundum quod de creaturis dicuntur; et
            de talibus haec sunt verba, fuit et erit quae significant essentiam per modum actus, et
            consignificant tempus.</p>
          <p xml:id="ta-l1d8q2-d1e268">Ad tertium dicendum, quod quantum ad id quod praesens non implicat successionem nec
            habet aliquid de non esse inclusum, inter alia proprius Deo competit; nihilominus tamen
            verba aliorum temporum dicuntur de Deo secundum id quod perfectionis est in ipsis, et
            non ratione successionis vel alicujus defectus.</p>
          <p xml:id="ta-l1d8q2-d1e271">Ad quartum dicendum, quod nomine perfectionis praeteritum de Deo dicitur, et quia non
            est novum, secundum quod ipse praeteritis non defuit. Nihilominus tamen intelligendum
            est, quod aliquando per praesens magis designatur perfectio quam per praeteritum:
            quaedam enim sunt quorum esse est in fieri, et horum perfectio non est nisi quando
            venitur ad terminum, et horum perfectio magis significatur per praeteritum, sicut sunt
            motus, et hujusmodi successiva. Quaedam autem sunt quorum esse consistit in permanendo;
            et horum perfectio designatur magis per praesens quam per praeteritum: quia in hoc quod
            sunt, habent perfectionem; et praeteritum dicitur secundum recessum ab esse. Unde etiam
            in divinis ea quae dicuntur per modum rei permanentis verius signantur per praesens, ut,
            Deus est bonus, ut hujusmodi; quae autem signantur per modum actus, verius signantur per
            praeteritum, sicut infra, dist. 9, dicit Gregorius quod magis proprie dicimus filium
            natum, quam nasci.</p>
          <p xml:id="ta-l1d8q2-d1e274">Ad quintum dicendum, quod quo ad aliquid magis proprie dicitur de ipso Deo praeteritum
            imperfectum quam praeteritum perfectum, eo scilicet quod terminationem non includit,
            sicut verbum praeteriti perfecti; unde in illis quae significantur per modum actus,
            verius dicitur praeteritum perfectum, quia horum perfectio non potest significari nisi
            ex termino; quae autem significantur non per modum operationis, verius significantur per
            praeteritum imperfectum, quia horum perfectio non dependet ex termino.</p>
          <p xml:id="ta-l1d8q2-d1e277">Ad sextum dicendum, quod futurum maxime removetur a divina praedicatione, propter hoc
            quod nondum est, nisi in potentia. Nihilominus tamen secundum id quod est perfectionis
            in ipso, scilicet quod longius distat a deficiendo, de Deo dicitur, abjecta
            imperfectione.</p>
        </div>
      </div>
    </body>
  </text>
</TEI>