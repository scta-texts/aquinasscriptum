<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 24, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 24, Quaestio 2</title>
          <date when="2016-03-15">March 15, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-15">March 15, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d24q2">
        <head xml:id="ta-l1d24q2-Hd1e89">Librum I, Distinctio 24, Quaestio 2</head>
        <div xml:id="ta-l1d24q2-Dd1e92">
          <head xml:id="ta-l1d24q2-Hd1e94">Prooemium</head>
          <p xml:id="ta-l1d24q2-d1e97">Deinde quaeritur de nominibus quae sunt pluralitati adnexa; et circa hoc quaeruntur
            duo: 1 de his quae se habent ad pluralitatem sicut principium; 2 de nomine Trinitatis,
            quod consequitur pluralitatem, quasi collectivum.</p>
        </div>
        <div xml:id="ta-l1d24q2-Dd1e101" type="articulus">
          <head xml:id="ta-l1d24q2-Hd1e103">Articulus 1</head>

          <head xml:id="ta-l1d24q2-Hd1e106" type="questionTitle">Utrum in Deo sit diversitas</head>

          <p xml:id="ta-l1d24q2-d1e109">Ad primum sic proceditur. Videtur quod in Deo sit diversitas. Sicut enim unum in
            substantia facit idem, ita multitudo in substantia facit diversitatem. Sed dicit
            Hilarius, quod pater et filius et spiritus sanctus sunt quidem per substantiam tria, per
            consonantiam vero unum. Ergo est ibi diversitas.</p>
          <p xml:id="ta-l1d24q2-d1e112">Praeterea, sicut unum dicitur ex eo quod non dividitur, ita multa vel plura dicuntur ex
            eo quod dividuntur. Sed pater et filius sunt plures. Ergo videtur quod ibi sit
            divisio.</p>
          <p xml:id="ta-l1d24q2-d1e115">Item, alienum denominatur ab alio. Sed filius est alius a patre. Ergo potest etiam dici
            alienus.</p>
          <p xml:id="ta-l1d24q2-d1e119">Item, videtur quod possit dici singularis: quia singulare significat aliquid
            demonstratum, subsistens in natura communi. Sed hoc modo est pater. Unde supra, dist.
            19, dixit Damascenus quod se habet sicut individuum. Ergo videtur quod possit dici
            singularis.</p>
          <p xml:id="ta-l1d24q2-d1e122">Praeterea, videtur quod possit dici unicus, per hoc quod cantat Ecclesia: <quote xml:id="ta-l1d24q2-Qd1e124">trinum
              Deum, unicumque cum favore praedicat</quote>.</p>
          <p xml:id="ta-l1d24q2-d1e128">Item videtur quod non possit ibi esse discretio. Discretum est enim quaedam differentia
            quantitatis. Sed in divinis non est quantitas. Ergo nec discretio.</p>
          <p xml:id="ta-l1d24q2-d1e131">Et quaeritur generaliter, quid de hujusmodi possit concedi in divinis.</p>
          <p xml:id="ta-l1d24q2-d1e134">Respondeo dicendum, quod circa fidem Trinitatis, fuerunt duae haereses: scilicet Arii,
            qui induxit pluralitatem essentiae; et Sabellii, qui abstulit pluralitatem personarum;
            quorum utrumque concedit fides Catholica; et ideo ea oportet concedere quae utrique
            haeresi adversantur, et ea negare quae utrique sunt consona. Unde contra Arium quatuor
            ponit Ecclesia: scilicet essentiae unitatem, et ex hoc confitetur Deum unum, et negat
            diversitatem. Secundo essentiae divinae simplicitatem; et ideo confitetur simplicem et
            negat multiplicitatem vel divisionem, quae ponit rationem totius et partis, quae
            simplicitati adversantur, et similiter separationem. Tertio ponit similitudinem in
            natura deitatis, prout significatur ut forma quaedam; et ideo praedicat filium similem
            patri et negat alienum: quia alienum dicitur quod est extraneum a natura alicujus.
            Quarto ponit indivisam virtutem et magnitudinem trium personarum, et ideo ponit aequalem
            et negat disparem vel inaequalem. Similiter contra Sabellium quatuor ponit. Primo
            naturae communicationem pluribus suppositis, et ideo praedicat pluralitatem et excludit
            singularitatem. Secundo ponit quod ista pluralitas non est tantum rationis, sed etiam
            rei, quia sunt tres res; et ideo praedicat discretionem, et excludit unicum. Tertio
            ponit in istis rebus personalibus esse ordinem originis; et ideo praedicat discretionem
            quae ordinem quemdam importat, et excludit confusionem. Quarto ponit tres personas
            unitas societate quadam amoris, qui est spiritus sanctus, et ideo praedicat
            consonantiam, ut patet ex Hilario et excludit solitudinem.</p>
          <p xml:id="ta-l1d24q2-d1e137">Ad primum igitur dicendum, quod unum in substantia prout significat essentiam, facit
            idem; et similiter multitudo in substantia, quae est essentia, facit diversum. Sed cum
            dicit Hilarius quod sunt per substantiam tria, accipit substantiam pro hypostasi non pro
            essentia.</p>
          <p xml:id="ta-l1d24q2-d1e141">Ad secundum dicendum, quod ubi est numerus simpliciter, ibi est divisio vel per
            essentiam vel per quantitatem. Sed talis numerus non est in divinis, sed numerus quidam,
            ut dictum est; et ad istum numerum sufficit distinctio relationum.</p>
          <p xml:id="ta-l1d24q2-d1e144">Ad tertium dicendum, quod quamvis filius dicatur alius a patre, non tamen dicitur
            alienus, quia hoc sonat inextraneitatem naturae; denominatur enim alienum ab alietate
            naturae, et non ab alietate suppositi.</p>
          <p xml:id="ta-l1d24q2-d1e147">Ad quartum dicendum, quod persona divina non potest dici singularis proprie, quia
            singulare est cujus essentia est incommunicabilis; essentia autem patris non est
            incommunicabilis.</p>
          <p xml:id="ta-l1d24q2-d1e150">Ad quintum dicendum, quod ratione dicta non potest Deus dici unicus; et si inveniatur,
            improprie accipitur unicus pro uno; et ita glossandae sunt omnes auctoritates tales, in
            quibus aliquod praedictorum ponitur.</p>
          <p xml:id="ta-l1d24q2-d1e153">Ad sextum dicendum, quod discretio non salvatur in divinis quantum ad rationem
            quantitatis, sed solum quantum ad rationem ordinis.</p>
          <p xml:id="ta-l1d24q2-d1e156">Ad quaestionem patet responsio per jam dicta.</p>
        </div>
        <div xml:id="ta-l1d24q2-Dd1e160" type="articulus">
          <head xml:id="ta-l1d24q2-Hd1e162">Articulus 2</head>

          <head xml:id="ta-l1d24q2-Hd1e165" type="questionTitle">Utrum Trinitas sit nomen essentiale</head>

          <p xml:id="ta-l1d24q2-d1e168">Ad secundum sic proceditur. Videtur quod Trinitas sit nomen essentiale. Quidquid enim
            ad aliud non refertur, est essentiale. Sed Trinitas, secundum nomen suum, est hujusmodi.
            Ergo et cetera.</p>
          <p xml:id="ta-l1d24q2-d1e171">Praeterea, quidquid praedicatur de singulis personis et de omnibus simul singulariter
            et non pluraliter, est essentiale. Sed hoc nomen Trinitas videtur hujusmodi esse: quia
            Trinitas dicitur quasi trium unitas, et illa unitas significat divinam essentiam. Unde
            cum possit dici, pater est essentia, et unitas essentiae, potest dici quod est unitas
            trium, et ita quod est Trinitas, et similiter filius et spiritus sanctus: et hi tres
            sunt una Trinitas et non plures Trinitates. Ergo videtur quod sit essentiale.</p>
          <p xml:id="ta-l1d24q2-d1e174">Si dicas quod non, quia est collectivum personarum. Contra, secundum Bernardum, inter
            omnes unitates arcem tenet unitas Trinitatis. Sed inter omnes unitates est minor illa
            quam importat nomen collectivum. Ergo videtur quod non sit collectivum, et ita nullo
            modo significat relationem.</p>
          <p xml:id="ta-l1d24q2-d1e178">Contra est quod dicit Boetius, quod ipsum nomen Trinitatis ad relationem pertinet. Ergo
            non est essentiale.</p>
          <p xml:id="ta-l1d24q2-d1e181">Respondeo dicendum, quod in nomine Trinitatis importatur unitas et numerus quidam; sed
            unitas in divinis dicitur dupliciter: scilicet unitas essentialis, et unitas personalis.
            Unde quidam dicunt quod nomen Trinitatis importat unitatem personalem; et secundum eos
            sic exponitur Trinitas quasi ter unitas, quia sunt ibi tres unitates personales; et
            secundum hoc absolute relationem significat. Alii dicunt, quod unitas importata, est
            unitas essentialis; et sic isti exponunt, Trinitas, idest, trium unitas; sicut etiam
            Isidorus in littera exponit. Unde et hoc videtur convenientius esse cum nos a Trinitate
            nominemus Deum trinum; et non potest dici ter unus: quia cum dicitur Deus unus
            significatur unitas essentialis; et secundum hoc Trinitas significat utrumque, scilicet
            unitatem essentiae, et distinctionem personarum.</p>
          <p xml:id="ta-l1d24q2-d1e184">Ad primum igitur dicendum, quod Trinitas quantum ad id ad quod significandum imponitur,
            non significat relationem, sed numerum; unde secundum nomen, ad aliud non refertur, sed
            quantum ad ea circa quae ponitur numerus iste in divinis significat ipsas relationes,
            quae solum in divinis numerantur; et non addit aliquid secundum rem, sed tantum rationem
            negationis, ut dictum est, in hac dist., q. 1, art. 3; et hoc convenit Trinitati,
            scilicet quod sit ad aliquid, non inquantum est Trinitas, sed inquantum est Trinitas
            divina; unde habet relationem implicitam.</p>
          <p xml:id="ta-l1d24q2-d1e187">Ad secundum dicendum, quod haec est falsa: pater est Trinitas. Quamvis enim hoc nomen
            Trinitas propter modum significandi, quia significatur in abstracto, significet unitatem
            essentiae in recto, et numerum personarum in obliquo quantum ad etymologiam nominis,
            prout dicitur Trinitas, trium unitas; tamen quantum ad impositionem nominis est e
            converso. Impositum est enim nomen ad significandum ab ipso numero qui in nomine
            importatur. Unde quantum ad veram nominis significationem idem significatur cum dicitur
            Trinitas, ac si diceretur: tres personae unius essentiae; sicut Magister exponit. Unde
            patet quod pater non potest Trinitas dici. Similiter cum dicitur: Deus est trinus,
            significatur quod est habens tres personas in una essentia, unde ly Deus supponit tunc
            vel essentiam vel suppositum indistinctum.</p>
          <p xml:id="ta-l1d24q2-d1e190">Ad tertium dicendum, quod hoc nomen Trinitas habet aliquid simile cum nomine
            collectivo, non tamen est vere collectivum. In collectivo enim est duo considerare,
            scilicet multitudinem eorum quae colliguntur, quae simpliciter sunt per essentiam
            divisa, et id in quo colliguntur, quae est minima unitas. Sed in nomine Trinitatis est e
            converso quia illud in quo colliguntur tres personae, est maxima unitas scilicet unitas
            essentiae; personae autem quae colliguntur, habent minimum de ratione realis
            multitudinis tamen est aliqua similitudo inquantum est aliquis numerus et aliqua unitas
            utrobique, unde supra, dist. 19, dixit Magister, quod est quasi collectivum.</p>
        </div>
        <div xml:id="ta-l1d24q2-Dd1e194">
          <head xml:id="ta-l1d24q2-Hd1e196">Expositio textus</head>
          <p xml:id="ta-l1d24q2-d1e199"><quote xml:id="ta-l1d24q2-Qd1e200">Quia nec numerus nec quantitas ibi est</quote>. Per hoc patet quod Magister
            intendit quod unitas et multitudo non praedicant aliquid superadditum rebus quibus
            adjunguntur, nisi secundum quod sunt in genere quantitatis, et hoc modo de Deo non
            praedicantur. <quote xml:id="ta-l1d24q2-Qd1e203">Faciamus hominem ad imaginem et similitudinem nostram</quote>. Hoc
            est expositum supra, dist. 2.</p>
        </div>
      </div>
    </body>
  </text>
</TEI>