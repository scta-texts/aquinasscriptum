<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum III, Distinctio 12, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum III, Distinctio 12, Quaestio 3</title>
          <date when="2016-03-11">March 11, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-11">March 11, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass., Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      



      <div xml:id="starts-on">
        <cb ed="#H" n="46ra"/>
      </div>
    </front>
    <body>
      <div xml:id="ta-l3d12q3">
        <head xml:id="ta-l3d12q3-Hd1e97">Librum III, Distinctio 12, Quaestio 3</head>
        <div xml:id="ta-l3d12q3-Dd1e100">
          <head xml:id="ta-l3d12q3-Hd1e102">Prooemium</head>
          <p xml:id="ta-l3d12q3-d1e105">Deinde quaeritur de congruitate quantum ad sexum; et circa hoc quaeruntur duo: 1 in quo sexu humanam naturam assumere debuit; 2 de quo sexu, utrum scilicet de viro, vel de muliere.</p>
        </div>
        <div xml:id="ta-l3d12q3-Dd1e109" type="articulus">
          <head xml:id="ta-l3d12q3-Hd1e111">Articulus 1</head>
          <head xml:id="ta-l3d12q3-Hd1e114" type="questionTitle">Utrum Christus debuit aliquem sexum accipere</head>
          <div xml:id="ta-l3d12q3-Dd1e117">
          <head xml:id="ta-l3d12q3-Hd1e119">Quaestiuncula 1</head>
            <p xml:id="ta-l3d12q3-d1e122">Ad primum sic proceditur. Videtur, quod non debuerit aliquem sexum accipere. Quia ipsum corpus Christi verum praesignat corpus mysticum. Sed in corpore mystico, quod est Ecclesia, non est differentia sexuum: quia, sicut dicit apostolus Galat. 3, 28, <quote xml:id="ta-l3d12q3-Qd1e124">in Christo non est masculus neque femina</quote>. Ergo nec ipse sexum assumere debuit.</p>
            <p xml:id="ta-l3d12q3-d1e128">Praeterea, sexus ordinatur ad generationem carnalem. Sed Christus non venerat ut esset principium humani generis per generationem carnalem, sed spiritualem. Ergo sexum sumere non debuit.</p>
            <p xml:id="ta-l3d12q3-d1e131">Praeterea, spiritus creatus indifferenter se habet ad utrumque sexum. Sed plus distat spiritus increatus a differentia sexuum quam spiritus creatus. Ergo ipse Deus se habet indifferenter ad utrumque sexum. Ergo vel utrumque assumere debuit, vel neutrum.</p>
            <p xml:id="ta-l3d12q3-d1e134">Sed contra, Christus debuit fratribus assimilari quantum ad naturalia, ut dicitur <ref xml:id="ta-l3d12q3-Rd1e136"><title ref="#hebr">Hebr.</title> 2.</ref> Sed sexus est de naturalibus hominis. Ergo debuit sexum assumere.</p>
            <p xml:id="ta-l3d12q3-d1e143">Praeterea, quod est inassumptibile, est incurabile, ut dicit Damascenus. Sed sexus praecipue curatione indigebat, in quo maxime peccatum originale regnat. Ergo debuit assumere sexum.</p>
          </div>
          <div xml:id="ta-l3d12q3-Dd1e147">
            <head xml:id="ta-l3d12q3-Hd1e149">Quaestiuncula 2</head>
            <p xml:id="ta-l3d12q3-d1e152">Ulterius. Videtur quod debuit assumere femineum. Reparatio enim respondet ruinae. Sed prima ruina fuit per feminam. Ergo et principium reparationis debuit esse per feminam. Hoc autem est Christus. Ergo et cetera.</p>
            <p xml:id="ta-l3d12q3-d1e155">Praeterea, Christus assumpsit defectus naturae nostrae. Sed fragilitas sexus feminei est quidam defectus. Ergo debuit ipsum assumere.</p>
            <p xml:id="ta-l3d12q3-d1e158">Praeterea, dicitur in quodam sermone de virginibus: <quote xml:id="ta-l3d12q3-Qd1e160">quanto infirmius vasculum quod reportat ab hoste triumphum, tanto magis Deus laudatur</quote>. Sed in victoria Christi est Deus maxime laudandus. Ergo decuit quod sexum infirmiorem, scilicet femineum, assumeret.</p>
            <p xml:id="ta-l3d12q3-d1e164">Sed contra, Christus fuit caput Ecclesiae. Sed mulier non est caput viri, sed e converso, secundum apostolum. Ergo non debuit esse mulier.</p>
            <p xml:id="ta-l3d12q3-d1e168">Praeterea, Christus, ut esset doctor Ecclesiae, promittitur <title ref="#ioel">Joel.</title> 2. Sed mulieri non convenit docere in Ecclesia, ut patet <ref xml:id="ta-l3d12q3-Rd1e173"><title ref="#Icor">1 Corinth.</title> 14.</ref> Ergo Christus non debuit sexum femineum assumere.</p>
          </div>
          <div xml:id="ta-l3d12q3-Dd1e180">
            <head xml:id="ta-l3d12q3-Hd1e182">Quaestiuncula 1</head>
            <p xml:id="ta-l3d12q3-d1e185">Respondeo, ad primam quaestionem, quod Christus venit ad reparandam humanam naturam, quam per assumptionem reparavit; et ideo oportuit quod quidquid per se consequitur ad humanam naturam, assumeret, scilicet omnes proprietates et partes humanae naturae, inter quas est etiam sexus; et ideo decuit quod sexum assumeret.</p>
            <p xml:id="ta-l3d12q3-d1e188">Ad primum ergo dicendum, quod in corpore mystico dicitur non esse masculus aut femina, non quia non sit differentia sexuum, sed quia indifferenter se habet uterque sexus ad ipsum corpus mysticum: quia corpus mysticum non est una persona, sicut est ipse Christus; unde in eo non potuit esse uterque sexus, quia hoc esset monstruosum et innaturale.</p>
            <p xml:id="ta-l3d12q3-d1e191">Ad secundum dicendum, quod non assumpsit sexum ad usum, sed ad perfectionem naturae; sicut etiam erit in sanctis post resurrectionem, quando neque nubent neque nubentur.</p>
            <p xml:id="ta-l3d12q3-d1e194">Ad tertium dicendum, quod aequaliter se habet quantum ad potentiam, sed non quantum ad congruentiam.</p>
          </div>
          <div xml:id="ta-l3d12q3-Dd1e199">
            <head xml:id="ta-l3d12q3-Hd1e201">Quaestiuncula 2</head>
            <p xml:id="ta-l3d12q3-d1e204">Ad secundam quaestionem dicendum, quod non loquimur hic de potentia Dei: quia ipse potuit assumere quale corpus voluit. De congruitate autem loquendo, quia Christus venit ut doctor et rector et propugnator humani generis, quae mulieri non competunt; ideo nec competens fuit quod sexum femineum assumeret.</p>
            <p xml:id="ta-l3d12q3-d1e207">Ad primum ergo dicendum, quod reparatio debet respondere ruinae per oppositum: unde sicut principium perditionis fuit natura fragilior; ita principium reparationis debet esse natura fortior; sicut sanatio in corpore hominis est per virtutem cordis quod habet fortiorem sanitatem. Vel dicendum quod per mulierem non intravit in mundum peccatum originale, sed per virum, sicut in Lib. 2 dictum est, quamvis a muliere initium habuit peccatum; ita etiam per virum habuit perfici opus salutis nostrae, quod aliquo modo initiatum est per mulierem, scilicet beatam virginem.</p>
            <p xml:id="ta-l3d12q3-d1e210">Ad secundum dicendum, quod Christus non assumpsit omnes defectus, sed illos qui conveniebant ad finem assumptionis, scilicet ad opus redemptionis, ut infra dicetur.</p>
            <p xml:id="ta-l3d12q3-d1e213">Ad tertium dicendum, quod laus Dei non tantum est ex infirmitate victoris, sed etiam ex magnitudine victoriae, et congruentia pugnae, secundum quae in victoria Christi Deus maxime laudatur.</p>
          </div>
        </div>
        <div xml:id="ta-l3d12q3-Dd1e218" type="articulus">
          <head xml:id="ta-l3d12q3-Hd1e220">Articulus 2</head>
          <head xml:id="ta-l3d12q3-Hd1e223" type="questionTitle">Utrum debuerit carnem assumere ab utroque sexu</head>
          <div xml:id="ta-l3d12q3-Dd1e226">
            <head xml:id="ta-l3d12q3-Hd1e228">Quaestiuncula 1</head>
            <p xml:id="ta-l3d12q3-d1e231">Ad secundum sic proceditur. Videtur, quod debuit ab utroque sexu carnem assumere. Quia, ut dicit apostolus, <ref xml:id="ta-l3d12q3-Rd1e233"><title ref="#hebr">Hebr.</title> 2, 17,</ref> <quote xml:id="ta-l3d12q3-Qd1e238" source="http://scta.info/resource/hebr2_17">debuit per omnia fratribus assimilari</quote>, et praecipue in naturalibus. Sed naturaliter alii homines generantur ab utroque sexu. Ergo et Christus ab utroque sexu carnem assumere debuit.</p>
            <p xml:id="ta-l3d12q3-d1e242">Praeterea, illa solum videntur in humana natura Christo repugnare quae ad peccatum pertinent. Sed commixtio sexuum potest esse sine omni peccato, et sine omni corruptela, cum in Paradiso ante peccatum fuisset, secundum <name ref="#Augustine">Augustinum</name>. Ergo debuit per commixtionem sexuum carnem assumere.</p>
            <p xml:id="ta-l3d12q3-d1e248">Praeterea, Christus praecipue venit ad tollendum originale peccatum. Sed per commixtionem sexuum traducitur originale. Ergo debuit per commixtionem sexuum carnem assumere.</p>
            <p xml:id="ta-l3d12q3-d1e251">Sed contra, Anselmus dicit, quod decuit ut mater Christi ea puritate niteret qua major sub Deo non potest intelligi. Sed maxima puritas est virginalis. Ergo de virgine nasci debuit; et ita non per commixtionem sexuum.</p>
            <p xml:id="ta-l3d12q3-d1e255">Praeterea, sequeretur quod Christus haberet duos patres, quod nusquam invenitur.</p>
          </div>
          <div xml:id="ta-l3d12q3-Dd1e259">
            <head xml:id="ta-l3d12q3-Hd1e261">Quaestiuncula 2</head>
            <p xml:id="ta-l3d12q3-d1e264">Ulterius. Videtur quod debuit assumere corpus de viro tantum. Quia reparatio debet respondere conditioni. Sed in conditione humani generis est aliquid formatum ex viro tantum. Ergo et sic debuit esse in reparatione.</p>
            <p xml:id="ta-l3d12q3-d1e267">Praeterea, generans est simile generato. Sed Christus debuit esse masculini sexus. Ergo de masculo debuit ejus corpus assumi.</p>
            <p xml:id="ta-l3d12q3-d1e270">Sed contra, Christus venit utrumque sexum salvare. Sed ipse fuit vir. Ergo debuit ex muliere carnem assumere.</p>
          </div>
          <div xml:id="ta-l3d12q3-Dd1e274">
            <head xml:id="ta-l3d12q3-Hd1e276">Quaestiuncula 1</head>
            <p xml:id="ta-l3d12q3-d1e279">Respondeo dicendum, ad primam quaestionem, quod nullo modo congruebat quod per commixtionem sexuum carnem assumeret. Primo propter dignitatem matris, ut purissima esset, et ita virgo. Secundo propter dignitatem patris, ut non esset alius pater sui filii. Tertio propter dignitatem concepti: quia non decuit ut illa caro formaretur nisi a spiritu sancto. Quarto propter unitatem personae, ad quam caro illa assumpta est. Unde decuit ut sicut per virtutem infinitam assumpta est; ita per virtutem infinitam formaretur. Hoc autem esse non potuisset, si per commixtionem sexus concepta fuisset: quia vel semen viri fuisset ibi pro nihilo, vel fuisset agens in conceptione.</p>
            <p xml:id="ta-l3d12q3-d1e282">Ad primum ergo dicendum, quod debuit fratribus assimilari in his quae non derogant dignitati ejus vel perfectioni naturae assumptae, vel quae faciunt ad opus redemptionis. Sed hoc non est hujusmodi.</p>
            <p xml:id="ta-l3d12q3-d1e285">Ad secundum dicendum, quod commixtio sexuum, quamvis possit fieri sine peccato, tamen non potest esse in statu naturae corruptae sine vitiosa libidine, quae est principium peccati. Christus autem non venerat reparare naturam tunc quantum ad actum naturae, quia hoc erit in resurrectione gloriosa, sed quantum ad actum personae.</p>
            <p xml:id="ta-l3d12q3-d1e288">Ad tertium dicendum, quod sicut Christus per suam innocentiam culpam nostram abstulit; ita purissimum oportuit esse ejus conceptum qui conceptionis vitium tollere venerat.</p>
          </div>
          <div xml:id="ta-l3d12q3-Dd1e293">
            <head xml:id="ta-l3d12q3-Hd1e295">Quaestiuncula 2</head>
            <p xml:id="ta-l3d12q3-d1e298">Ad secundam quaestionem dicendum, quod decuit ut de muliere carnem assumeret. Primo ut uterque sexus glorificaretur Christi incarnatione, ut in objectione tactum est. Secundo ad completionem universi: quia generatio viri de muliere tantum nusquam fuerat; sed mulieris de viro fuerat, scilicet in Eva, et viri de utroque, sicut in <name ref="#Abel">Abel</name>, et aliis; et viri de neutro, sicut in Adam. Tertio, ut naturalem habitudinem haberet ad genus humanum: si enim ex viro fuisset non per actionem viri, non esset filius ejus, nec naturalis nepos Abrahae; sicut est naturalis filius virginis ex hoc solo quod carnem ab ea sumpsit.</p>
            <p xml:id="ta-l3d12q3-d1e304">Ad primum ergo dicendum, quod non oportet quod per omnia reparatio similis sit conditioni, sed quantum attinet ad finem reparationis.</p>
            <p xml:id="ta-l3d12q3-d1e307">Ad secundum dicendum, quod non oportet quod in sexu generans assimiletur genito, sed in natura speciei.</p>
          </div>
        </div>
        <div xml:id="ta-l3d12q3-Dd1e312">
            <head xml:id="ta-l3d12q3-Hd1e314">Expositio textus</head>
          <p xml:id="ta-l3d12q3-d1e317"><quote xml:id="ta-l3d12q3-Qd1e318">Hic distinctione opus est</quote>. Hoc non dicit <name ref="#Lombard">Magister</name>, quia locutio sit simpliciter falsa, sed ut ostendat quantum potest habere de veritate. <quote xml:id="ta-l3d12q3-Qd1e324">An de ea secundum quod potuit esse, et non unita verbo</quote>. Patet quod hoc quod potuit esse aliter, non mutat aliquid de veritate ejus quod est: nec ista consideratio humanae naturae, ut non unitae, est in re, sed in intellectu tantum. <quote xml:id="ta-l3d12q3-Qd1e327">Quidam arbitrantur eum potuisse assumere hominem in femineo sexu</quote>. Hoc dicit sub dubitatione propter inconveniens ad quod tertia opinio ducebat, ut supra, dist. 8, habitum est. Et tamen simpliciter concedendum est, quod potuit assumere sexum femineum de potentia absoluta loquendo; quamvis non fuisset ita congruum.</p>
        </div>
      </div>
    </body>
  </text>
</TEI>