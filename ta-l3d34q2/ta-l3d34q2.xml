<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber III, Distinctio 34, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber III, Distinctio 34, Quaestio 2</title>
          <date when="2016-03-13">March 13, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-13">March 13, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="133rb"/> <!-- has the look of a new distinction, but isn't -->
      </div>
    </front>
    <body>
      <div xml:id="ta-l3d34q2">
        <head xml:id="ta-l3d34q2-Hd1e99">Quaestio 2</head>
        <head xml:id="ta-l3d34q2-Hd1e102" type="question-title">De timore</head>
        <div xml:id="ta-l3d34q2-Dd1e105">
          <head xml:id="ta-l3d34q2-Hd1e107">Prooemium</head>
          <p xml:id="ta-l3d34q2-d1e110">Postquam determinavit de donis in generali, hic determinat de dono timoris, qui propter
            sui multiplicem acceptionem, specialem difficultatem habet. Dividitur autem haec pars in
            duas: primo determinat de timore in generali; secundo autem de timore Christi
            specialiter, ibi: <quote xml:id="ta-l3d34q2-Qd1e112">cum autem fuerit in Christo timor poenae, quaeritur, an iste
              timor fuerit mundanus, vel servilis, vel initialis</quote>. Prima in duas: in prima
            ponit distinctionem timoris; in secunda solvit quamdam contrarietatem, ibi: <quote xml:id="ta-l3d34q2-Qd1e115">et
              attende quod quatuor hic distinguuntur timores. De his eisdem timoribus latius
              disputat Augustinus</quote>. Hic ponit comparationem timorum ad invicem, et circa hoc
            duo facit: primo comparat timores ad invicem; secundo ex dictis quamdam conclusionem
            infert, ibi: <quote xml:id="ta-l3d34q2-Qd1e118">illud quoque diligenter est notandum</quote>. Circa primum duo
            facit: primo comparat timorem filialem ad servilem; secundo initialem ad utrumque, ibi:
              <quote xml:id="ta-l3d34q2-Qd1e121">in quibus etiam timorem initialem significavit</quote>. Circa primum autem tria
            facit: primo ponit proprietatem timoris servilis; secundo ostendit differentias timoris
            casti, vel filialis ad ipsum, ibi: <quote xml:id="ta-l3d34q2-Qd1e124">est autem alia sententia</quote>; tertio per
            similitudinem differentiam manifestat, ibi: <quote xml:id="ta-l3d34q2-Qd1e128">non potest melius explanare quid
              intersit inter hos duos timores, quam si ponas duas mulieres maritatas</quote> et
            cetera. <quote xml:id="ta-l3d34q2-Qd1e131">In quibus etiam initialem timorem significavit</quote>. Hic comparat
            timorem initialem ad alios duos, et circa hoc duo facit: primo ostendit distinctionem
            ejus ab utroque dictorum; secundo ponit quamdam convenientiam ipsius ad timorem
            servilem, ibi: <quote xml:id="ta-l3d34q2-Qd1e134">sciendum autem est, quod uterque timor (...) in Scripturae
              diversis locis dicitur initium sapientiae</quote>. Hic est duplex quaestio. Prima de
            timore, de quo agitur hic. Secunda autem de aliis donis exequentibus, scilicet pietate
            et fortitudine. Circa primum quaeruntur tria: primo de timore in generali; 2 de timore
            servili; 3 de timore filiali.</p>
        </div>
        <div xml:id="ta-l3d34q2-Dd1e139" type="articulus">
          <head xml:id="ta-l3d34q2-Hd1e141">Articulus 1</head>

          <head xml:id="ta-l3d34q2-Hd1e144" type="question-title">Utrum definitio Damasceni de timore sit bona</head>
          <div xml:id="ta-l3d34q2-Dd1e147">
            <head xml:id="ta-l3d34q2-Hd1e149">Quaestiuncula 1</head>
            <p xml:id="ta-l3d34q2-d1e152">Ad primum sic proceditur. Videtur quod Damascenus inconvenienter timorem definiat,
              dicens: <quote xml:id="ta-l3d34q2-Qd1e154">timor est desiderium secundum systolem movens</quote>. Desiderium enim
              ad concupiscibilem pertinet; timor autem est in irascibili. Ergo timor non est
              desiderium.</p>
            <p xml:id="ta-l3d34q2-d1e158">Praeterea, desiderium est respectu boni. Sed objectum timoris est malum; unde
              philosophus dicit in 3 Ethic., quod timor est expectatio mali. Ergo timor non est
              desiderium.</p>
            <p xml:id="ta-l3d34q2-d1e161">Praeterea, desiderium ad persecutionem pertinet. Sed timor est fuga mali, ut dicit
              Glossa, Joan. 10. Ergo timor non est desiderium.</p>
            <p xml:id="ta-l3d34q2-d1e164">Praeterea, secundum systolem movere, est movere secundum contractionem. Sed tractio
              cum sit motus corporalis cordis, non est in omnibus in quibus est timor scilicet in
              Angelis. Ergo male definit timorem.</p>
          </div>
          <div xml:id="ta-l3d34q2-Dd1e168">
            <head xml:id="ta-l3d34q2-Hd1e170">Quaestiuncula 2</head>
            <p xml:id="ta-l3d34q2-d1e173">Ulterius. Videtur quod Magister hic male distinguat timoris partes. Quia secundum
              philosophum, si unum oppositorum dicitur multipliciter, et reliquum. Sed timor et spes
              sunt opposita. Cum igitur spes non dicatur multipliciter, nec timor distingui
              debet.</p>
            <p xml:id="ta-l3d34q2-d1e176">Praeterea, passiones et actus et habitus diversificantur secundum objecta. Sed idem
              est objectum timoris mundani, servilis, et initialis, scilicet poena. Ergo videtur
              quod non debeant ad invicem distingui.</p>
            <p xml:id="ta-l3d34q2-d1e179">Praeterea, perfectum et imperfectum circa amorem non diversificant caritatem. Sed
              timor initialis et castus non differunt nisi secundum perfectum et imperfectum. Ergo
              non debent distingui ad invicem.</p>
            <p xml:id="ta-l3d34q2-d1e182">Sed contra, videtur quod debuerit plures partes timoris assignare. Timor enim ex
              concupiscentiis causatur. Sed concupiscentia carnis contra concupiscentiam oculorum,
              quae est concupiscentia mundi, dividitur 1 Joan. 22. Ergo mundanus timor, quo timemus
              mundi bona perdere, debet distingui contra timorem carnis quo timemus carnis pericula
              pati.</p>
            <p xml:id="ta-l3d34q2-d1e186">Praeterea, Magister ponit in fine lectionis timorem quemdam naturalem, qui differt,
              secundum ipsum, ab omnibus aliis. Ergo videtur quod insufficienter assignet tantum
              quatuor timores.</p>
            <p xml:id="ta-l3d34q2-d1e189">Praeterea, Damascenus 2 Lib., assignat plures differentias, scilicet segnitiem,
              erubescentiam, verecundiam, admirationem, stuporem, agoniam. Ergo videtur quod haec
              divisio quae hic ponitur, sit insufficiens.</p>
          </div>
          <div xml:id="ta-l3d34q2-Dd1e193">
            <head xml:id="ta-l3d34q2-Hd1e195">Quaestiuncula 3</head>
            <p xml:id="ta-l3d34q2-d1e198">Ulterius. Videtur quod timor non debeat inter dona computari. Timor enim ponitur una
              de quatuor principalibus passionibus. Sed nulla aliarum ponitur donum, immo spes
              ponitur virtus, gaudium ponitur fructus, dolor ponitur pars poenitentiae, scilicet
              contritio. Ergo nec timor similiter debet poni donum.</p>
            <p xml:id="ta-l3d34q2-d1e201">Praeterea, dona dantur nobis in adjutorium humanae infirmitatis. Sed ipse timor
              infirmitatem importat. Ergo non debet dici donum.</p>
            <p xml:id="ta-l3d34q2-d1e204">Praeterea, Augustinus dicit: <quote xml:id="ta-l3d34q2-Qd1e206">timor est amor fugiens quod ei
              adversatur</quote>. Sed amor non est donum, immo virtus. Ergo nec timor donum debet
              poni.</p>
            <p xml:id="ta-l3d34q2-d1e210">Sed contra est quod dicitur Isai. 11, ubi timor inter alia dona sancti spiritus
              nominatur.</p>
            <p xml:id="ta-l3d34q2-d1e214">Praeterea, illud quod est principium salutis, non est a nobis, sed donum Dei est, ut
              dicit Augustinus. Sed timor est principium salutis; Isai. 26, 17: <quote xml:id="ta-l3d34q2-Qd1e216">a timore tuo,
                domine, concepimus spiritum salutis</quote>. Ergo timor est donum spiritus
              sancti.</p>
          </div>
          <div xml:id="ta-l3d34q2-Dd1e222">
            <head xml:id="ta-l3d34q2-Hd1e224">Quaestiuncula 1</head>
            <p xml:id="ta-l3d34q2-d1e227">Respondeo dicendum, quod definitio data, secundum Damascenum, convenit omni timori.
              Sed quia nomina passionum a passionibus sensitivae partis ad operationes superioris
              partis transferuntur, ut supra dictum est, ideo videamus primo qualiter dicta
              definitio competat timori qui est passio sensitivae partis. Quaelibet autem illarum
              passionum pertinet ad appetitivam partem, sed inter eas est differentia, secundum
              Avicennam in 6 de naturalibus, quia dispositiones cordis in quibusdam passionibus sunt
              quasi activae, in quibusdam quasi passivae. Dispositio autem cordis activa est vel
              secundum perfectionem cordis in seipso, sicut est amplitudo et dilatatio cordis, quae
              est in gaudio; vel secundum etiam perfectionem cordis ad aliquid agendum vel patiendum
              vel obtinendum, sicut est fortitudo cordis, quae requiritur in audacia et spe.
              Dispositio autem passiva cordis per oppositum est, vel secundum defectum ipsius in
              seipso, quae dicitur coangustatio, quae requiritur in tristitia; vel secundum defectum
              ipsius per comparationem ad aliquid agendum, quae dicitur debilitas cordis, quae
              requiritur in timore et desperatione. Contractio autem significat motum alicujus ab
              alio, a quo retrahitur in seipsum, ubi quodammodo congregatur; et ideo importat
              dispositionem cordis quae est debilitas, per quam aliquas ab alio deficit, in seipso
              consistens. Sic igitur patet intellectus definitionis Damasceni: quia dixit
                <quote xml:id="ta-l3d34q2-Qd1e229">desiderium</quote> ad significandum genus timoris, qui est actio, vel motus
              appetitus. Quod autem dixit, <quote xml:id="ta-l3d34q2-Qd1e232">secundum systolem movens</quote>, differentiam
              propriam assignavit, quae a causa materiali ejus sumitur. Et per hanc similitudinem
              dicitur etiam timor in spiritualibus, dum motus voluntatis ab aliquo resilit, et in
              seipso consistit.</p>
            <p xml:id="ta-l3d34q2-d1e236">Ad primum igitur dicendum, quod desiderium ponitur ibi large pro appetitu, qui
              communis est irascibili et concupiscibili.</p>
            <p xml:id="ta-l3d34q2-d1e239">Et per hoc patet solutio ad secundum.</p>
            <p xml:id="ta-l3d34q2-d1e242">Ad tertium dicendum, quod etiam in fuga est appetitus fugiendi, qui hic desiderium
              dicitur.</p>
            <p xml:id="ta-l3d34q2-d1e246">Ad quartum dicendum, quod in spiritualibus est contractio per similitudinem, ut
              dictum est in corp. art.</p>
          </div>
          <div xml:id="ta-l3d34q2-Dd1e250">
            <head xml:id="ta-l3d34q2-Hd1e252">Quaestiuncula 2</head>
            <p xml:id="ta-l3d34q2-d1e255">Ad secundam quaestionem dicendum, quod timor hic distinguitur secundum ordinem
              timentis ad Deum, cui per unum timorem magis appropinquat vel distat, quam per alium.
              Cum enim timor in fuga mali consistat; malum autem est poenae et culpae; erit timor
              quidam qui consistit in fuga mali culpae tantum, per quam homo a Deo separatur,
              scilicet timor castus vel filialis; alius autem qui consistit in fuga mali poenae.
              Poena autem est duplex. Una pro cujus vitatione peccatum quandoque committitur, sicut
              sunt temporales poenae; et hanc poenam refugit timor mundanus vel humanus. Alia est
              pro cujus vitatione nunquam fit peccatum, sed magis vitatur, sicut poena quae erit
              post hanc vitam; et hanc poenam fugit timor servilis. Alius autem timor est qui fugit
              utrumque malum, poenae scilicet et culpae, scilicet initialis, qui habet oculum ad
              utrumque; et ideo est medius inter servilem et castum.</p>
            <p xml:id="ta-l3d34q2-d1e258">Ad primum igitur dicendum, quod malum contingit multifariam; bonum autem uno modo,
              secundum Dionysium, et philosophum; et ideo spes quae respicit bonum, non ita
              dividitur sicut timor qui respicit malum.</p>
            <p xml:id="ta-l3d34q2-d1e261">Ad secundum dicendum, quod non eadem poena est quam respicit timor mundanus et
              servilis, ut ex dictis patet. Servilis vero et initialis eamdem poenam respiciunt; sed
              servilis tamquam principale objectum, initialis autem non, sed magis malum culpae;
              unde magis se tenet cum casto timore quam cum servili.</p>
            <p xml:id="ta-l3d34q2-d1e264">Ad tertium dicendum, quod timor initialis distinguitur a casto, non secundum quod
              imperfecte se habet ad id quod perfecte se habet castus timor; sed quia se habet etiam
              ad aliud objectum, quamvis ex consequenti, ut dictum est.</p>
            <p xml:id="ta-l3d34q2-d1e268">Ad quartum dicendum, quod timor mundanus secundum speciem naturae ab humano
              distinguitur; sed in eodem gradu ponuntur secundum propinquitatem ad meritum et
              demeritum, secundum quod hic timores distinguuntur.</p>
            <p xml:id="ta-l3d34q2-d1e271">Ad quintum dicendum, quod natura salvatur etiam in merito et demerito; et ideo timor
              naturalis non ponit aliquem gradum distantiae vel propinquitatis ad meritum vel
              demeritum; et propter hoc de ipso non facit mentionem in divisione prima.</p>
            <p xml:id="ta-l3d34q2-d1e274">Ad sextum dicendum, quod illae partes timoris assignantur secundum objecta. Sic autem
              non intendit hic dividere timorem, sed sicut dictum est in corp.</p>
          </div>
          <div xml:id="ta-l3d34q2-Dd1e278">
            <head xml:id="ta-l3d34q2-Hd1e280">Quaestiuncula 3</head>
            <p xml:id="ta-l3d34q2-d1e283">Ad tertiam quaestionem dicendum, quod timor mundanus et humanus, cum sint inordinati,
              non possunt esse donum spiritus sancti; sed sunt vel passiones vel electiones similes
              passionibus, aut etiam habitus, secundum quod habitus nomine operationis vel passionis
              nominantur. Similiter etiam timor servilis non pertingit ad perfectionem doni, sicut
              nec fides informis ad perfectam rationem virtutis. In omni enim virtute hoc est
              commune, secundum philosophum, quod virtuosus operatur boni gratia, vel propter turpis
              vitationem. Timor autem servilis operatur bonum non propter fugam turpis, sed propter
              fugam tristis; unde deficit a perfectione virtutis, et multo amplius a perfectione
              doni, quod est virtute perfectius. Timor autem castus, et initialis secundum quod
              participat timorem castum, habet rationem doni: cujus ratio est, quod altiori mensura
              suos actus modificat quam fit mensura humana. Mensura enim humanorum operum est
              rationis bonum; unde virtuosus abstinet a malis, fugiens et timens inconveniens
              rationis, quod est turpe; et iste timor est annexus cuilibet virtuti. Sed timor qui
              est donum, facit abstinere a malis propter fugam inconvenientis, quod est in
              separatione a Deo; et ideo ipsum Deum habet pro mensura suae operationis. Et quia
              modus a mensura causatur, ideo operatur supra humanum modum, et propter hoc est
              donum.</p>
            <p xml:id="ta-l3d34q2-d1e286">Ad primum igitur dicendum, quod timor secundum quod est passio, non est donum, sed
              secundum quod est habitus quidam a Deo infusus. Similiter etiam neque spes secundum
              quod est passio, est virtus, sed secundum quod est habitus quidam perficiens ad actum
              similem passioni, quae est spes. Dolor autem qui est passio sensitivae partis, non est
              pars poenitentiae, quamvis etiam talis possit esse poenitentiae adjuncta; sed dolor in
              rationali parte consistens, qui est operatio magis quam passio. Gaudium etiam quod est
              in parte sensitiva animae non est fructus; sed quod est in ratione, non potest dici
              passio, proprie loquendo, quamvis aliquid habeat de similitudine passionis.</p>
            <p xml:id="ta-l3d34q2-d1e289">Ad secundum dicendum, quod timor eorum quae sunt sub homine, ad infirmitatem hominis
              pertinet; sed timor Dei, qui est supra hominem, non est infirmitatis, sed maximae
              perfectionis in ipso: quia in hoc ipso inferius perfectissimum est quod suo superiori
              maxime subditur.</p>
            <p xml:id="ta-l3d34q2-d1e292">Ad tertium dicendum, quod timor Dei est amor, non essentialiter loquendo, sed per
              causam: quia amor est causa timoris.</p>
          </div>
        </div>
        <div xml:id="ta-l3d34q2-Dd1e297" type="articulus">
          <head xml:id="ta-l3d34q2-Hd1e299">Articulus 2</head>

          <head xml:id="ta-l3d34q2-Hd1e302" type="question-title">Utrum timor servilis sit a spiritu sancto</head>
          <div xml:id="ta-l3d34q2-Dd1e305">
            <head xml:id="ta-l3d34q2-Hd1e307">Quaestiuncula 1</head>
            <p xml:id="ta-l3d34q2-d1e310">Ad secundum sic proceditur. Videtur quod timor servilis non sit a spiritu sancto.
              Quidquid enim est a spiritu sancto, potest esse simul cum ipso. Sed timor servilis non
              habetur simul cum spiritu sancto, qui sine caritate non habetur, cum qua non est timor
              servilis. Ergo timor servilis non est a spiritu sancto.</p>
            <p xml:id="ta-l3d34q2-d1e313">Praeterea, sicut Deus propter seipsum amandus est, ita propter seipsum timendus est.
              Sed amor mercenarius quo quis amat Deum propter bona temporalia, non est a spiritu
              sancto, cum sit illicitus: quia plus amantur illa bona temporalia quam Deus. Ergo et
              timor servilis, quo Deus propter poenas timetur, non est a spiritu sancto.</p>
            <p xml:id="ta-l3d34q2-d1e316">Praeterea, illud quod nascitur ex radice peccati, non est a spiritu sancto. Sed timor
              servilis ex timore nascitur, qui est radix peccati; unde super illud Job 3, 2:
                <quote xml:id="ta-l3d34q2-Qd1e318" source="http://scta.info/resource/iob3_11@1-6">quare non in vulva mortuus sum?</quote> etc., dicit Gregorius: <quote xml:id="ta-l3d34q2-Qd1e321">cum ex
                peccato praesens poena metuitur, et amissa Dei facies non amatur, timor ex tumore
                est, non autem ex humilitate</quote>. Ergo videtur quod timor servilis non sit a
              spiritu sancto.</p>
            <p xml:id="ta-l3d34q2-d1e325">Sed contra, Rom. 8: <quote xml:id="ta-l3d34q2-Qd1e327" source="http://scta.info/resource/rom8_15@1-5">non accepistis spiritum servitutis</quote> etc., Glossa:
                <quote xml:id="ta-l3d34q2-Qd1e330">unus spiritus est, qui facit duos timores, scilicet servilem, et
                castum</quote>. Sed castus timor constat quod est a spiritu sancto. Ergo et
              servilis.</p>
            <p xml:id="ta-l3d34q2-d1e335">Praeterea, non est minus timere Deum quam credere. Sed fides, etiam informis, est a
              spiritu sancto. Ergo et timor servilis est a spiritu sancto.</p>
          </div>
          <div xml:id="ta-l3d34q2-Dd1e339">
            <head xml:id="ta-l3d34q2-Hd1e341">Quaestiuncula 2</head>
            <p xml:id="ta-l3d34q2-d1e344">Ulterius. Videtur quod usus timoris servilis non sit bonus. Usus enim bonus est quo
              fit bonum, et bene. Sed secundum Augustinum super illud Rom. 8, <quote xml:id="ta-l3d34q2-Qd1e346" source="http://scta.info/resource/rom8_15@1-5">non accepistis
                spiritum servitutis</quote> etc., in timore servili etiam si aliquid fiat bonum, non
              tamen bene. Ergo usus ejus est malus.</p>
            <p xml:id="ta-l3d34q2-d1e350">Praeterea, omnis actus timoris ex aliquo amore procedit. Sed actus timoris servilis
              non procedit ex amore caritatis. Ergo procedit ex amore libidinoso: ergo est
              malus.</p>
            <p xml:id="ta-l3d34q2-d1e353">Praeterea, una circumstantia indebita facit totum actum malum. Sed actus timoris
              servilis videtur esse serviliter timere, quae est circumstantia turpis. Ergo usus
              timoris servilis est malus.</p>
            <p xml:id="ta-l3d34q2-d1e356">Sed contra, cujus usus malus est, ipsum etiam malum est: quia <quote xml:id="ta-l3d34q2-Qd1e358" source="http://scta.info/resource/mt7_7">non potest arbor
                bona fructus malos facere</quote>; Matth. 7, 7. Sed timor servilis est bonum, cum
              sit a Deo. Ergo usus ejus bonus est.</p>
            <p xml:id="ta-l3d34q2-d1e363">Praeterea, usus timoris servilis est abstinere a peccato, et ad sapientiam
              introducere. Hoc autem est bonum. Ergo usus servilis timoris est bonus.</p>
          </div>
          <div xml:id="ta-l3d34q2-Dd1e367">
            <head xml:id="ta-l3d34q2-Hd1e369">Quaestiuncula 3</head>
            <p xml:id="ta-l3d34q2-d1e372">Ulterius. Videtur quod timor servilis non tollatur adveniente caritate. Timor enim
              servilis a fide informi consurgit. Sed fides informis manet secundum substantiam
              habitus, et formatur caritate quae advenit. Ergo et timor non expellitur caritate
              adveniente.</p>
            <p xml:id="ta-l3d34q2-d1e375">Praeterea, per caritatem advenientem non tollitur nisi peccatum, et quod est ex
              peccato introductum. Hoc autem non est timor servilis, cum sit a Deo. Ergo non
              expellitur caritate adveniente.</p>
            <p xml:id="ta-l3d34q2-d1e378">Praeterea, quod se habet ex additione ad aliud, includit illud, et non tollit. Sed
              timor initialis se habet ex additione ad servilem: quia timet poenam sicut servilis,
              et ulterius separationem. Ergo timore initiali adveniente, non expellitur timor
              servilis. Ergo nec adveniente caritate, sine qua non est timor initialis.</p>
            <p xml:id="ta-l3d34q2-d1e381">Sed contra est quod dicit Augustinus in littera, quod adveniente caritate pellitur
              timor servilis.</p>
            <p xml:id="ta-l3d34q2-d1e385">Praeterea, libertas non compatitur secum servitutem. Sed caritas adveniens libertatem
              facit: quia <quote xml:id="ta-l3d34q2-Qd1e387">ubi spiritus domini</quote>, qui sine caritate non est, <quote xml:id="ta-l3d34q2-Qd1e390">ibi
                libertas</quote>; 2 Corinth., 3, 17. Ergo timor servilis expellitur adveniente
              caritate.</p>
            <p xml:id="ta-l3d34q2-d1e394">Praeterea, nullus principaliter timens poenam, habet caritatem. Sed quicumque habet
              timorem servilem, est hujusmodi. Ergo et cetera.</p>
          </div>
          <div xml:id="ta-l3d34q2-Dd1e399">
            <head xml:id="ta-l3d34q2-Hd1e401">Quaestiuncula 1</head>
            <p xml:id="ta-l3d34q2-d1e404">Respondeo dicendum ad primam quaestionem, quod secundum philosophum in 1 Metaph.,
              liber est qui sui causa est; servus autem per contrarium intelligendus est qui
              alterius causa est, et non sui. Sumus autem causa eorum quae ad nos pertinent per
              voluntatem: unde illud dicitur aliquis facere libere quod spontanea voluntate facit;
              illud autem serviliter ad quod faciendum sibi voluntas deest: facit autem illud
              coactus ab alio violentia vel metu; et ideo cum tristitia, quia omne coactum est
              contra voluntatem et triste, ut dicitur in 5 Metaph.: et secundum hoc dicitur aliquis
              ex libertate spiritus aliquid facere, quia beneplacito suae voluntatis delectabiliter
              facit; timore autem servili, quod facit coactus metu poenae, et per consequens cum
              tristitia: mallet enim non facere, nisi poena timeretur. Patet igitur quod servilitas
              ex illa parte consequitur timorem qua ad aliquid faciendum vel dimittendum inclinat.
              Haec autem inclinatio non intrat essentiam timoris, sed est effectus ejus; essentiam
              vero suam habet ex comparatione ad proprium objectum, quod est poena aeterna, quam
              fides indicat. Unde servilitas est accidens timoris, et non intrat essentiam ejus: et
              ideo essentia ejus bona est, quia refugere poenas aeternas non est nisi bonum. Unde
              servilis timor secundum essentiam suam est a spiritu sancto non tamen donum spiritus
              sancti, nisi communiter loquendo, ut dicimus, omne quod a spiritu sancto datur, donum
              ejus esse. Sic autem non loquimur de donis. Sed illa servilitatis conditio quae
              includit privationem voluntatis justitiae, non est a spiritu sancto.</p>
            <p xml:id="ta-l3d34q2-d1e407">Ad primum igitur dicendum, quod quaedam sunt a spiritu sancto quae non sunt cum
              spiritu sancto, sicut fides informis, et timor servilis: quod quidem non est nisi
              propter defectum comitantem: quaedam vero sunt a spiritu sancto et cum ipso sunt,
              sicut caritas; quaedam vero cum ipso, sed non ab ipso, sicut peccatum veniale; quaedam
              vero nec ab ipso nec cum ipso, sicut mortale.</p>
            <p xml:id="ta-l3d34q2-d1e410">Ad secundum dicendum, quod objectum amoris est bonum; sed objectum timoris, prout
              nunc loquimur, est malum quod fugitur. In Deo autem est bonitatem invenire; et ideo
              est propter seipsum et non propter aliud diligendus. Sed nullum malum in ipso est; est
              autem ab ipso aliquod malum, scilicet malum poenae: et ideo propter poenam quam
              infligit, Deum timere, non est malum secundum se. Quomodo autem timore reverentiae
              bonum excellens timeatur, infra, art. 3, quaestiunc. 4, dicetur.</p>
            <p xml:id="ta-l3d34q2-d1e413">Ad tertium dicendum, quod Gregorius loquitur de timore ratione servilitatis,
              inquantum scilicet peccatum voluntatem retinet: quod patet ex hoc quod praemissis
              verbis subjungit: <quote xml:id="ta-l3d34q2-Qd1e415">superbit quippe qui peccatum, si liceat non puniri, non
                deserit</quote>. Vel dicendum, quod timor ille ex quo nascitur timor servilis
              poenae, quantum ad actum suum non est timor inordinatus, qui est radix peccati; sed
              est timor naturalis, quo quis omne nocivum naturaliter refugit.</p>
          </div>
          <div xml:id="ta-l3d34q2-Dd1e420">
            <head xml:id="ta-l3d34q2-Hd1e422">Quaestiuncula 2</head>
            <p xml:id="ta-l3d34q2-d1e425">Ad secundam quaestionem dicendum, quod quidquid est de substantia habitus, oportet
              quod in actu ejus elucescat, eo quod quales sunt habitus, tales actus reddunt, ut
              dicitur in 2 Ethic.: non autem oportet quod omne quod accidit alicui habitui, semper
              in actu ejus manifestetur; sicut fidei informi accidit habere aliquid repugnans
              caritati; non tamen oportet quod semper in actu ejus caritati repugnans aliquid
              inveniatur. Cum igitur servilitas timoris habitui accidat ex imperfectione subjecti,
              ut ex dictis patet, non oportet quod actus ejus semper conditiones servilitatis in se
              habeat; sed poterit habere bonitatem proportionatam substantiae sui habitus, non
              scilicet meritoriam, sicut nec habitus habet bonitatem gratuitam. Et quia habitus
              perfectam rationem bonitatis non habet, ideo defectus alicujus debitae bonitatis in
              actu, sive deordinatio aliqua, non repugnat substantiae habitus, sicut repugnat omnis
              actus inordinatus habitui virtutis, qui habet bonitatem perfectam. Et propter hoc
              virtutis usus semper est bonus, peccati autem semper est malus; sed timoris servilis
              actus potest esse et bonus et malus.</p>
            <p xml:id="ta-l3d34q2-d1e428">Ad primum ergo dicendum, quod Augustinus loquitur quando aliquid fit timore servili
              ratione suae servilitatis.</p>
            <p xml:id="ta-l3d34q2-d1e431">Ad secundum dicendum, quod actus timoris servilis quando bonus est, non est ex amore
              gratuito, neque ex amore libidinoso, sed ex amore naturali, quo quis vult
              consistentiam et bene esse sui subjecti; et ideo horret omnem poenam, sive quam
              experientia docet, sicut in naturali timore, sive quam fides demonstrat, sicut in
              servili.</p>
            <p xml:id="ta-l3d34q2-d1e434">Ad tertium dicendum, quod non semper timere serviliter est actus timoris servilis, ut
              ex dictis patet.</p>
          </div>
          <div xml:id="ta-l3d34q2-Dd1e438">
            <head xml:id="ta-l3d34q2-Hd1e440">Quaestiuncula 3</head>
            <p xml:id="ta-l3d34q2-d1e443">Ad tertiam quaestionem dicendum, quod timor servilis manet adveniente caritate
              quantum ad substantiam, sed non quantum ad servilitatem. Constat enim quod homo
              caritatem habens timet poenas aeternas, quod erat proprium objectum ejus quantum ad
              substantiam habitus: quod enim haec plus quam alia timeat, non est de ratione habitus,
              sed de ratione servilitatis.</p>
            <p xml:id="ta-l3d34q2-d1e446">Et per hoc patet solutio ad utramque partem rationum.</p>
          </div>
        </div>
        <div xml:id="ta-l3d34q2-Dd1e452" type="articulus">
          <head xml:id="ta-l3d34q2-Hd1e454">Articulus 3</head>

          <head xml:id="ta-l3d34q2-Hd1e457" type="question-title">Utrum timor castus sit idem in substantia cum timore
            servili</head>
          <div xml:id="ta-l3d34q2-Dd1e460">
            <head xml:id="ta-l3d34q2-Hd1e462">Quaestiuncula 1</head>
            <p xml:id="ta-l3d34q2-d1e465">Ad tertium sic proceditur. Videtur quod timor castus sit idem in substantia cum
              timore servili. Sicut enim se habet timor servilis ad fidem informem, ita timor castus
              se habet ad fidem formatam. Ergo commutatim, sicut se habet fides informis ad fidem
              formatam, ita se habet timor servilis ad castum. Sed fides formata est idem in
              substantia cum fide informi. Ergo et timor castus cum servili.</p>
            <p xml:id="ta-l3d34q2-d1e468">Praeterea, separatio a Deo, quam timet timor castus, includitur in poena aeterna,
              quam timet timor servilis. Sed sicut se habent objecta, ita se habent habitus. Ergo
              timor castus includitur in timore servili, et ita non differunt secundum
              substantiam.</p>
            <p xml:id="ta-l3d34q2-d1e471">Praeterea, ea quorum unum est ratio alterius, ad eumdem habitum pertinent, sicut
              dilectio Dei et proximi. Sed separatio a Deo est ratio omnis poenae aeternae. Ergo ad
              eumdem habitum pertinent; ergo timor castus et servilis non differunt secundum
              substantiam habitus.</p>
            <p xml:id="ta-l3d34q2-d1e474">Sed contra, plus distat a perfectione doni timor servilis quam virtus, quae est
              timore servili perfectior, ut dictum est. Sed donum timoris differt secundum
              substantiam habitus a virtute. Ergo multo fortius a timore servili.</p>
            <p xml:id="ta-l3d34q2-d1e478">Praeterea, habitus diversificantur per actus et objecta. Sed inhonestum vel turpe,
              quod timet timor castus, et triste, sive poenale, quod timet servilis timor, non
              dicuntur malum una ratione, neque univoce. Ergo timor servilis et castus non sunt idem
              habitus.</p>
          </div>
          <div xml:id="ta-l3d34q2-Dd1e482">
            <head xml:id="ta-l3d34q2-Hd1e484">Quaestiuncula 2</head>
            <p xml:id="ta-l3d34q2-d1e487">Ulterius. Videtur quod initialis differat secundum substantiam a casto. Initialis
              enim includit servilem, quia timet poenam. Sed servilis secundum substantiam habitus
              differt a casto. Ergo et initialis.</p>
            <p xml:id="ta-l3d34q2-d1e490">Praeterea, idem non dividitur contra seipsum. Sed timor castus in littera dividitur
              contra initialem. Ergo non est idem secundum substantiam cum ipso.</p>
            <p xml:id="ta-l3d34q2-d1e493">Praeterea, sicut initialis est perfectior servili, ita castus est perfectior
              initiali. Sed initialis non est idem cum servili: si enim sit idem, non erit idem cum
              casto, qui differt secundum substantiam a servili, ut probatum est. Ergo et castus non
              est idem cum initiali.</p>
            <p xml:id="ta-l3d34q2-d1e496">Sed contra, perfectum et imperfectum non variat substantiam habitus. Sed timor castus
              et initialis differunt secundum perfectum et imperfectum. Ergo non differunt secundum
              substantiam habitus.</p>
            <p xml:id="ta-l3d34q2-d1e500">Praeterea, habitus distinguuntur per actus et objecta. Sed idem est objectum quod
              principaliter respicit timor initialis et castus, ut probatum est. Ergo sunt idem
              secundum substantiam habitus.</p>
          </div>
          <div xml:id="ta-l3d34q2-Dd1e504">
            <head xml:id="ta-l3d34q2-Hd1e506">Quaestiuncula 3</head>
            <p xml:id="ta-l3d34q2-d1e509">Ulterius. Videtur quod timor castus diminuatur caritate crescente. Timor enim
              initialis et castus, ut probatum est, sunt idem secundum substantiam. Sed timor
              initialis decrescit caritate crescente, ut in littera dicitur. Ergo et timor
              castus.</p>
            <p xml:id="ta-l3d34q2-d1e512">Praeterea, omnis timor habet poenam, ut dicitur 1 Joan. 4. Sed caritas perfecta non
              habet poenam. Ergo quanto crescit caritas, tanto quilibet timor decrescit.</p>
            <p xml:id="ta-l3d34q2-d1e515">Praeterea, ubi est impossibilitas separationis, ibi non est timor separationis. Ergo
              quanto aliquis difficilius separatur a Deo, tanto minuitur separationis timor. Sed
              quanto caritas magis crescit, tanto aliquis difficilius a Deo separatur, quia
              strictius ei colligatur. Ergo quanto magis crescit caritas, tanto magis decrescit
              separationis timor, qui dicitur castus.</p>
            <p xml:id="ta-l3d34q2-d1e518">Sed contra, timor castus est donum spiritus sancti. Sed omnes virtutes et dona simul
              crescunt, sicut et simul infunduntur. Ergo crescente caritate, crescit timor
              castus.</p>
            <p xml:id="ta-l3d34q2-d1e522">Praeterea, amor est timoris causa. Sed crescente causa crescit effectus. Ergo
              caritate crescente crescit timor.</p>
          </div>
          <div xml:id="ta-l3d34q2-Dd1e527">
            <head xml:id="ta-l3d34q2-Hd1e529">Quaestiuncula 4</head>
            <p xml:id="ta-l3d34q2-d1e532">Ulterius. Videtur quod timor evacuetur gloria adveniente. Ratio enim timoris est
              possibilitas ad malum. Sed in illis qui sunt in gloria, non est possibilitas ad
              aliquod malum, quod est timoris objectum. Ergo non erit ibi timor aliquis.</p>
            <p xml:id="ta-l3d34q2-d1e535">Praeterea, spes videtur esse majoris perfectionis quam timor: quia spes perficitur
              per fortitudinem cordis, timor autem per debilitatem, ut dictum est. Sed spes non
              manet in patria. Ergo multo minus timor.</p>
            <p xml:id="ta-l3d34q2-d1e538">Praeterea, omne quod est perfectionis, est in Deo. Sed timor non est in Deo. Ergo non
              est perfectionis: ergo excluditur adveniente gloria.</p>
            <p xml:id="ta-l3d34q2-d1e541">Sed contra Psalm. 18, 10: <quote xml:id="ta-l3d34q2-Qd1e543" source="http://scta.info/resource/ps18_10@1-7">timor domini sanctus permanet in saeculum
                saeculi</quote>.</p>
            <p xml:id="ta-l3d34q2-d1e548">Praeterea, timor debetur summae majestati. Malachiae, 1, 6: <quote xml:id="ta-l3d34q2-Qd1e550" source="http://scta.info/resource/mal1_6@18-25">si ego dominus,
                ubi est timor meus?</quote> Sed in futuro exsolvemus Deo quidquid ei debemus. Ergo
              timebimus ipsum.</p>
          </div>
          <div xml:id="ta-l3d34q2-Dd1e555">
            <head xml:id="ta-l3d34q2-Hd1e557">Quaestiuncula 1</head>
            <p xml:id="ta-l3d34q2-d1e560">Respondeo dicendum ad primam quaestionem, quod duplex est malum: quoddam quod
              consistit in voluntate ejus cui inest, quod dicitur malum culpae; quoddam vero est
              malum contra voluntatem ejus cui inest, quod dicitur malum poenae. Malum autem culpae
              abhorret quis vel ex hoc quod declinat a rectitudine rationis, et sic est timor
              inhonesti contrarii, inditus cuilibet virtuti; vel, ex hoc quod declinare facit ab
              ipso Deo, et sic pertinet ad donum timoris. Horror autem declinationis a regula
              aliqua, est propter amorem regulae. Unde timor qui est donum, causatur ex amore Dei;
              et ideo dicitur timor amicabilis vel filialis, inquantum Deus dicitur pater noster;
              vel etiam castus, inquantum Deus dicitur metaphorice sponsus animarum nostrarum. Timor
              autem servilis, ut supra dictum est, inclinat ad aliquid faciendum contra voluntatem.
              Unde oportet quod illud malum habeat quasi objectum proprium quod est contra
              voluntatem, ex hoc rationem mali habens quod est malum poenae; et ita servilis et
              castus non habent idem objectum, sed diversa; et propter hoc differunt secundum
              substantiam habitus.</p>
            <p xml:id="ta-l3d34q2-d1e563">Ad primum ergo dicendum, quod idem est fidei formatae et informis objectum; non autem
              timoris servilis et casti. Proportio autem commutata non tenet in omnibus, sed in
              numeris et magnitudinibus, ut dicitur in 1 posteriorum.</p>
            <p xml:id="ta-l3d34q2-d1e566">Ad secundum dicendum, quod sicut amicus, quamvis delectationem habeat ex praesentia
              amici, non tamen propter hoc quaerit amici praesentiam ut in ipso delectetur, sed
              propter amicum ipsum, cui vult conjungi quantumcumque potest; ita et timor castus non
              timet separationem inquantum est poena, sed inquantum est elongatio ab amato.</p>
            <p xml:id="ta-l3d34q2-d1e569">Ad tertium dicendum, quod illud quod est ratio alterius sicut formaliter complens
              objectum, non pertinet ad alium habitum vel potentiam, sicut lux et color: et hoc modo
              Deus est ratio diligendi proximum per caritatem. Sed illud quod est ratio alterius
              sicut causa, non oportet quod ad eumdem habitum pertineat, nec etiam ad eamdem
              potentiam; sicut calor qui est ratio odoris, cognoscitur tactu, odor autem olfactu. Et
              similiter separatio a Deo dicitur esse ratio poenae aeternae sicut causa; unde non
              oportet quod ad eumdem habitum pertineat.</p>
          </div>
          <div xml:id="ta-l3d34q2-Dd1e573">
            <head xml:id="ta-l3d34q2-Hd1e575">Quaestiuncula 2</head>
            <p xml:id="ta-l3d34q2-d1e578">Ad secundam quaestionem dicendum, quod in quolibet dictorum est considerare duos
              actus. Unum principalem, quem timor elicit, scilicet refugere hoc malum vel illud.
              Alius est secundarius, quem timor imperat, scilicet facere aut dimittere hoc vel illud
              propter fugam illius mali cujus est timor. Timor ergo initialis quantum ad primum
              actum non differt a timore casto: quia timere poenas aeternas non est actus timoris
              initialis, sed compatitur secum istum actum, sicut et timor castus: sed actus timoris
              initialis est timere separationem, sicut et casti; quamvis non ita perfecte. Sed in
              secundo actu differt castus timor et initialis: quia initialis non solum imperat actum
              aliquem vel dimissionem propter separationem, sed etiam propter poenam: quod non
              contingit in timore casto, qui ad solam separationem oculum habet. Actus autem
              imperati per accidens comparantur ad habitus imperantes; et ideo timor initialis et
              castus sunt idem in substantia habitus, differunt tamen accidentaliter, ut ex dictis
              patet.</p>
            <p xml:id="ta-l3d34q2-d1e581">Ad primum igitur dicendum, quod initialis non includit servilem secundum essentiam,
              sed inquantum concurrunt ad unum actum imperandum.</p>
            <p xml:id="ta-l3d34q2-d1e584">Ad secundum dicendum, quod dividuntur ex opposito ratione illius accidentis in quo
              differunt, scilicet perfectionis et imperfectionis in actu elicito, et quantum ad
              motivum in actu imperato, ut dictum est.</p>
            <p xml:id="ta-l3d34q2-d1e587">Ad tertium dicendum, quod timor servilis differt in objecto, et per consequens in
              principali actu, a timore initiali, non autem initialis a casto; unde non est similis
              ratio.</p>
          </div>
          <div xml:id="ta-l3d34q2-Dd1e591">
            <head xml:id="ta-l3d34q2-Hd1e593">Quaestiuncula 3</head>
            <p xml:id="ta-l3d34q2-d1e596">Ad tertiam quaestionem dicendum, quod in istis timoribus est duplex actus, ut dictum
              est. Si ergo loquamur de actu elicito, sic aliter dicendum est in timore servili, et
              aliter in initiali et casto. Actus enim elicitus a timore initiali et casto est timere
              separationem, ad quod duo requiruntur: unum ex parte subjecti, quod imperfectionis
              est; scilicet possibilitas ad separationem, quia de impossibili non est timor; aliud
              ex parte objecti, scilicet amor ejus a quo quis timet separari, quia ab eo quod quis
              non amat, separari non curat; et hoc perfectionis est. Augmentum ergo caritatis facit
              crescere actum timoris separationis quantum ad hoc quod perfectionis est, sed facit
              decrescere quantum ad hoc quod imperfectionis est. Et quia habitus ad hoc sunt ut
              imperfectionem a subjecto abjiciant, ideo crescente caritate crescit habitus timoris
              casti et initialis. Actum autem quem elicit habitus timoris, qui prius erat servilis,
              caritas similiter facit decrescere quantum ad possibilitatem poenae; quia quanto
              caritas est major, tanto est major remotio a poena. Sed non facit ipsum crescere
              quantum ad comparationem ad objectum: quia caritas non est amor directe illius boni
              cui contrariatur illa poena. Nec iterum quantum ad hoc facit decrescere nisi secundum
              comparationem, secundum quod caritate crescente semper exceditur magis et magis a
              timoris casti actu. Si autem loquamur de actu imperato istis duobus timoribus, sic
              nullo modo actum timoris casti diminuit: et perfecta caritas quantum ad hoc eum foras
              mittit, ut nunquam jam oculus habeatur ad poenam in agendis vel dimittendis. Actum
              vero timoris initialis diminuit quantum ad hoc quod habet oculum ad separationem.</p>
            <p xml:id="ta-l3d34q2-d1e599">Ad primum igitur dicendum, quod initialis in littera non dicitur diminui quantum ad
              hoc quod habet commune cum casto amore, sed quantum ad hoc quod habet commune cum
              servili.</p>
            <p xml:id="ta-l3d34q2-d1e602">Ad secundum dicendum, quod timor non habet poenam, nisi inquantum respicit aliquid
              quod contrariatur voluntati, scilicet poenam: et hoc est servilis et initialis
              timoris.</p>
            <p xml:id="ta-l3d34q2-d1e605">Ad tertium et ad alia sequentia patet solutio per id quod dictum est in corp.</p>
          </div>
          <div xml:id="ta-l3d34q2-Dd1e609">
            <head xml:id="ta-l3d34q2-Hd1e611">Quaestiuncula 4</head>
            <p xml:id="ta-l3d34q2-d1e614">Ad quartam quaestionem dicendum, quod timor, proprie loquendo, habet malum pro
              objecto: non autem quodlibet malum, sed malum in arduo constitutum: alias non esset in
              irascibili. Malum autem quod facile vinci aut vitari potest, non timemus; sed odimus
              tantum. Malum autem separationis a Deo est in arduissimo constitutum: unde quando
              possibilitas ad hoc malum tolletur, remanebit adhuc operatio hominis ad Deum ut ad
              arduum; et ideo tolletur timor quantum ad hunc actum qui est timere separationem, sed
              manebit quantum ad actum qui est admirari vel revereri illud arduum, quod fit quando
              ex consideratione tantae altitudinis homo in propriam resilit parvitatem.</p>
            <p xml:id="ta-l3d34q2-d1e617">Et per hoc patet solutio ad primum.</p>
            <p xml:id="ta-l3d34q2-d1e620">Ad secundum dicendum, quod spes ponit distantiam ad illud arduum, non autem timor; et
              ideo spes non manet sicut timor.</p>
            <p xml:id="ta-l3d34q2-d1e623">Ad tertium dicendum, quod subdi superiori est de perfectione creaturae, non autem de
              perfectione creatoris. Non enim quod est perfectionis in uno, est perfectionis in
              altero, et praecipue in Deo. Differt enim perfectio naturae conditae et glorificatae
              et increatae, ut in 2, dist. 4, dixit Magister.</p>
          </div>
        </div>

      </div>
    </body>
  </text>
</TEI>