<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 22, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 22, Quaestio 1</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="385b"/>
      </div>
    </front>
    <body>
      <div xml:id="ta-l4d22q1">
        <head xml:id="ta-l4d22q1-Hd1e97">Librum IV, Distinctio 22, Quaestio 1</head>
        <head xml:id="ta-l4d22q1-Hd1e100">Distinctio 22</head>
        <div xml:id="ta-l4d22q1-Dd1e103">
          <head xml:id="ta-l4d22q1-Hd1e105">Prooemium</head>
          <p xml:id="ta-l4d22q1-d1e108">Postquam determinavit Magister de tempore poenitentiae, quod concomitatur ipsam
            poenitentiam, hic determinat quaedam quae pertinent ad effectum ipsius, qui est remissio
            peccatorum; et dividitur in partes duas: in prima inquirit, utrum remissio peccatorum
            sit irrevocabilis, an peccata dimissa quandoque redeant; in secunda, quia in quolibet
            sacramento effectus est res ipsius, inquirit quid sit sacramentum et res in poenitentia,
            ibi: <quote xml:id="ta-l4d22q1-Qd1e110">post praedicta restat investigare</quote> et cetera. Circa primum tria
            facit: primo movet quaestionem; secundo ponit diversas opiniones circa solutionem ipsius
            quaestionis, ibi: <quote xml:id="ta-l4d22q1-Qd1e113">cujus quaestionis solutio obscura est et perplexa</quote>.
            Tertio opiniones prosequitur, ibi: <quote xml:id="ta-l4d22q1-Qd1e116">qui vero dicunt, peccata dimissa redire,
              subditis se muniunt testimoniis</quote>. Et circa hoc duo facit: primo prosequitur
            primam opinionem; secundo secundam, ibi: <quote xml:id="ta-l4d22q1-Qd1e119">sed quia absonum videtur ut peccata
              dimissa iterum imputentur, placet quibusdam, neminem pro peccatis semel dimissis
              iterum a Deo puniri</quote>. Circa primum tria facit: primo ponit auctoritates quibus
            confirmatur prima opinio; secundo objicit in contrarium; ibi: <quote xml:id="ta-l4d22q1-Qd1e122">quibus
              opponitur</quote> et cetera. Tertio ponitur eorum solutio, ibi: <quote xml:id="ta-l4d22q1-Qd1e126">sed ad hoc
              potest dici</quote> et cetera. <quote xml:id="ta-l4d22q1-Qd1e129">Post praedicta restat investigare</quote> et
            cetera. Hic inquirit, quid sit sacramentum et quid res in poenitentia; et circa hoc duo
            facit: primo movet quaestionem; secundo solvit eam, ibi: <quote xml:id="ta-l4d22q1-Qd1e132">quidam enim dicunt
              sacramentum hic esse quod exterius tantum geritur</quote>. Et dividitur in partes duas
            secundum duas opiniones quas ponit; secunda incipit, ibi: <quote xml:id="ta-l4d22q1-Qd1e135">quidam autem dicunt,
              exteriorem poenitentiam et interiorem esse sacramentum</quote>. Circa primum duo
            facit: primo narrat opinionem; secundo narrat objectiones in contrarium, ibi:
              <quote xml:id="ta-l4d22q1-Qd1e138">quod si est, non omne sacramentum evangelicum id efficit quod figurat</quote>.
            Et dividitur in partes duas secundum duas objectiones quas ponit; secunda incipit, ibi:
              <quote xml:id="ta-l4d22q1-Qd1e141">item si exterior poenitentia sacramentum est, et interior res sacramenti,
              saepius praecedit res sacramentum quam sacramentum rem</quote>. Et utraque dividitur
            in objectionem et solutionem, ut per se patet. Hic est duplex quaestio. Prima de reditu
            peccatorum. Secunda de eo quod est sacramentum vel res in poenitentia. Circa primum
            quaeruntur quatuor: 1 utrum peccata dimissa redeant; 2 de ingratitudine, per quam
            peccata redire dicuntur; 3 quae peccata per ingratitudinem redire possunt; 4 utrum
            recidivans teneatur confiteri peccata de quibus prius confessus fuerat.</p>

        </div>
        <div xml:id="ta-l4d22q1-Dd1e146" type="articulus">
          <head xml:id="ta-l4d22q1-Hd1e148">Articulus 1</head>

          <head xml:id="ta-l4d22q1-Hd1e151" type="questionTitle">Utrum peccata dimissa redeant in eo qui recidivat</head>

          <p xml:id="ta-l4d22q1-d1e154">Ad primum sic proceditur. Videtur quod peccata dimissa redeunt in eo qui recidivat.
            Dicit enim Leo Papa: <quote xml:id="ta-l4d22q1-Qd1e156">quae divina misericordia solidavit in ea revolvit prurigo;
              quoniam iterata iniquitas misericordiam concessam exinanivit</quote>. Ergo videtur
            quod per recidivum peccata dimissa redeant.</p>
          <p xml:id="ta-l4d22q1-d1e160">Praeterea, remoto operculo apparet quod operiebatur. Sed <quote xml:id="ta-l4d22q1-Qd1e162">caritas operit
              multitudinem peccatorum</quote>; 1 Petr., 4, 24. Ergo remota caritate per peccatum
            sequens, redeunt peccata dimissa.</p>
          <p xml:id="ta-l4d22q1-d1e166">Praeterea, Ezech. 18, 24, dicitur: <quote xml:id="ta-l4d22q1-Qd1e168">si averterit se justus a justitia sua (...)
              omnes suae justitiae quas fecerat, non recordabuntur</quote>. Ergo in eodem statu est
            ac si nullam justitiam fecisset. Sed si non fecisset justitiam poenitentiae, non essent
            ei peccata dimissa. Ergo dimissio illa annullatur; et sic peccata dimissa redeunt.</p>
          <p xml:id="ta-l4d22q1-d1e173">Praeterea, magis peccat qui offendit Deum quam qui offendit hominem. Sed si aliquis est
            ab aliquo domino manumissus, per offensam in ipsum commissam iterum reducitur in
            servitutem. Ergo multo fortius, si aliquis divina gratia a servitute peccati liberatus
            Deum per recidivum peccati offendat, in pristinam servitutem revocatur; et sic peccata
            dimissa redeunt.</p>
          <p xml:id="ta-l4d22q1-d1e176">Praeterea, esto quod aliquis post veram contritionem de peccatis praeteritis cadat in
            peccatum, et moriatur statim; constat quod in Infernum descendat. Ergo de peccatis quae
            sibi dimissa fuerunt, ibi punitur, cum non sit sibi poena totaliter remissa. Ibi vero
            punietur aeternaliter, quia in Inferno nulla est redemptio. Ergo similem reatum incurrit
            ei quem habebat; et ita videtur quod in isto peccata dimissa redeunt; et similis ratio
            est de illo qui confessus est, et non satisfecit plene.</p>
          <p xml:id="ta-l4d22q1-d1e179">Praeterea, sicut per poenitentiam remittuntur peccata, ita per peccatum actuale
            mortificantur merita praecedentia. Sed per poenitentiam, quae peccatum destruit, priora
            merita reviviscunt. Ergo per peccatum quod poenitentiam destruit, qua remittebatur
            peccatum, peccata dimissa reviviscunt.</p>
          <p xml:id="ta-l4d22q1-d1e182">Sed contra Augustinus in Lib. de responsionibus prosperi: <quote xml:id="ta-l4d22q1-Qd1e184">qui recedit a Christo,
              et alienatus a gratia finit hanc vitam, quid nisi in perditionem vadit? Sed non in id
              quod dimissum est, redit, nec originali peccato damnabitur</quote>. Ergo peccata
            dimissa non redeunt.</p>
          <p xml:id="ta-l4d22q1-d1e188">Praeterea, eodem peccato et aequali unus non fit alio deterior. Sed contingit
            innocentem et poenitentem eodem et aequali peccato mortali peccare. Ergo poenitens non
            fit deterior per hoc peccatum quam innocens. Fieret autem, si peccata dimissa redeant.
            Ergo non redeunt.</p>
          <p xml:id="ta-l4d22q1-d1e191">Praeterea, contrarium non reducit suum contrarium. Sed contingit quandoque quod
            peccatum quod aliquis post poenitentiam committit, est contrarium peccato quod per
            poenitentiam deletum est, sicut avaritia prodigalitati. Ergo peccatum sequens non
            reducit peccatum praecedens.</p>
          <p xml:id="ta-l4d22q1-d1e195">Praeterea, nullus incurrit peccati maculam vel reatum, nisi ex commissione ipsius
            peccati. Sed poenitens antequam faceret simplicem fornicationem, non habebat maculam vel
            reatum homicidii, quod sibi jam dimissum erat. Ergo nec postea fornicando homicidium
            committit; ergo non redit homicidium sibi dimissum quantum ad culpam, neque quantum ad
            reatum.</p>
          <p xml:id="ta-l4d22q1-d1e198">Respondeo dicendum, quod aliquo modo redire peccata oportet dicere; quia auctoritates
            expresse hoc dicunt. Quidam simpliciter hoc concesserunt in omni qui patitur recidivum;
            nec fuit intentio eorum dicere, quod actus ille peccati idem numero revocaretur, vel
            eadem numero macula quae prius ablata fuerat per poenitentiam; quia quod omnino in
            nihilum decidit, idem numero resumi non potest; sed ita quod sicut per peccata commissa
            aliquis impediebatur ante peractam poenitentiam de eis ne gratiam a Deo reciperet; ita
            eisdem impeditur postquam a statu poenitentiae decidit per peccatum mortale, quo
            recidivat. Sic enim dicitur peccatum mortale quantum ad culpam manere, in quantum ex
            actu qui jam praeteriit, impeditur aliquis a gratiae receptione, sicut a quodam
            obstaculo posito inter Deum et animam; remitti autem quo ad culpam, quando ratione
            actuum praeteritorum aliquis gratia non privatur. Sed haec opinio non potest stare; quia
            ad causandum tenebras utrumque duorum per se sufficit, scilicet dispositio recipientis,
            et interpositio obstaculi; unde si tenebrae debeant amoveri, oportet et indispositionem
            tolli, et obstaculum amoveri; et ita poenitentia, quae tenebras peccati tollebat, non
            solum removebat indispositionem quae erat in anima ad gratiam suscipiendam, sed etiam
            removebat obstaculum praecedentis peccati, non quidem ita quod actus ille non
            praecesserit, sed quod non haberet vim impediendi gratiam actus praecedens; quae quidem
            vis praedicto actui restitui non potest, nisi iteretur; quod est impossibile. Et ideo
            non potest dici, quod praedicto modo peccata quo ad maculam redeunt. Et ideo alii
            dixerunt, quod non redit peccatum dimissum per quodlibet peccatum sequens, sed quatuor
            tantum; scilicet per odium fraternum, per apostasiam a fide, per contemptum
            confessionis, et per hoc quod aliquis dolet se poenituisse; unde fecerunt versus:
              <quote xml:id="ta-l4d22q1-Qd1e200">fratres odit, apostata fit, spernitque fateri, poenituisse piget; pristina
              culpa redit</quote>. Sed haec opinio minus habet de ratione quam prima; quia non magis
            potest assignare causam quare per haec peccata redeant peccata dimissa quam per alia,
            cum etiam alia contingat quandoque esse graviora; nisi quod ex auctoritatibus et
            quibusdam rationibus frivolis inducebantur ad dicendum, quod per haec peccata redirent
            peccata dimissa; et videbatur eis absurdum quod per omne peccatum sequens praecedentia
            redirent. Nec sufficit quod dicunt, quod Deus dimittat peccata sub conditione vitandi
            ista quatuor; quia causa sufficiens inducit effectum suum absolute, nihil expectans a
            futuro; gratia autem et passio Christi, ex cujus virtute sacramenta efficaciam habent,
            sufficientissime se habent ad omnem culpam delendam. Et praeterea nulla est ratio quare
            magis sub ratione vitandi haec peccata, priora remittantur quam sub conditione vitandi
            alia; cum omne peccatum contrarietur gratiae, per quam fit remissio peccatorum. Et ideo
            dicendum est cum aliis, quod aliquid potest redire dupliciter: vel in se; et sic peccata
            dimissa nullo modo redeunt quantum ad maculam, et per consequens nec quantum ad reatum:
            vel in suo effectu; et hoc modo peccata dimissa redeunt, inquantum ex dimissis peccatis
            aliquid in sequentibus relinquitur. Ex hoc enim quod homo Deum per peccatum offendit
            post remissionem praecedentium peccatorum, quamdam deformitatem ingratitudinis actus
            sequentis peccati acquirit; et ideo dicitur communiter, quod redeunt quantum ad
            ingratitudinem.</p>
          <p xml:id="ta-l4d22q1-d1e204">Ad primum ergo dicendum, quod misericordia Dei, per quam fiebat remissio peccatorum, ad
            duo ordinatur. Ad unum in praesenti, scilicet remissionem praecedentium peccatorum; et
            quantum ad hunc effectum non exinanitur peccatum sequens. Ad aliud in futuro, scilicet
            ad vitam aeternam consequendam; quia gratia, per quam fiebat remissio peccatorum,
            faciebat dignum vita aeterna; et quantum ad hunc effectum exinanitur per sequens
            peccatum.</p>
          <p xml:id="ta-l4d22q1-d1e207">Ad secundum dicendum, quod caritas dicitur operire peccata Deo, qui omnia videt; unde
            oportet quod ea destruat, non quidem faciens ut actus non praecesserit, sed quod vim
            impediendi gratiam non habeat. Sed coram oculis hominum aliquid potest operiri quod de
            se manet; et de tali operimento objectio procedebat.</p>
          <p xml:id="ta-l4d22q1-d1e210">Ad tertium dicendum, quod justitiae ejus non rememorabuntur quantum ad effectum qui ex
            eis expectabatur in futuro, quia per eas ad vitam aeternam non perveniet; sed
            rememorabuntur quantum ad hunc effectum qui est peccata praeterita abolere, quem in
            praesenti faciebant.</p>
          <p xml:id="ta-l4d22q1-d1e213">Ad quartum dicendum, quod quamvis aliquis manumissus reducatur in eamdem servitutem de
            qua liberatus fuerat, non tamen ut sit ex eadem causa servus, ex qua primo fuerat, sed
            ex alia, scilicet offensa post manumissionem commissa. Et similiter qui recidivat,
            reducitur in servitutem peccati, non tamen ut sit servus peccati ex actibus peccatorum
            ex quibus prius erat, sed ex actu istius peccati sequentis. Unde peccata dimissa non
            redeunt, sed novum inducitur.</p>
          <p xml:id="ta-l4d22q1-d1e217">Ad quintum dicendum, quod pro illa parte poenae quae sibi dimissa est in confessione
            vel contritione, nunquam punietur, sed pro residua; in aeternum tamen, ut quidam dicunt:
            quia ratione fori in quo punitur, aeterna poena debetur; sicut est in venialibus, quae
            in Purgatorio puniuntur poena temporali, et in Inferno aeterna. Sed hoc non videtur
            simile; quia veniale ideo in Inferno aeternaliter punitur, quia semper manet, cum non
            sit ibi aliquid quod culpam delere possit; sed poena ex hoc ipso quod solvitur,
            expiatur. Et ideo alii dicunt, quod poena cujus est aliquis debitor post culpam
            remissam, in Inferno punietur temporaliter. Nec propter hoc sequitur quod sit in Inferno
            redemptio; quia poena quae solvitur, non redimitur. Nec est inconveniens quod quantum ad
            aliquid accidentale poena Inferni minuatur usque ad diem judicii, sicut etiam
            augetur.</p>
          <p xml:id="ta-l4d22q1-d1e220">Ad sextum dicendum, quod peccatum mortale non mortificabat merita praecedentia quin in
            se essent viva, unde in gloriam electorum cedebant; sed mortificabantur solum quantum ad
            illum cujus erant, qui impediebatur a consecutione effectus ipsorum; et ideo, remoto
            impedimento, in sua efficacia remanent quo ad istum. Sed peccatum per poenitentiam non
            solum mortificatur quo ad peccantem, sed etiam in se. Remissio enim peccatorum est
            principaliter opus Dei; sed mortificatio meritorum praecedentium est opus hominis. Homo
            autem sua actione non potest evacuare simpliciter opus Dei, quamvis possit impedire ne
            sibi prosit; et ideo homo per peccatum sequens non potest remissionem praecedentium
            peccatorum annullare; potest autem sua actione evacuare quod per ipsum factum est; et
            ideo potest mortificationem praecedentium meritorum per merita sequentia penitus
            annullare, praecipue gratia adjutus.</p>

        </div>
        <div xml:id="ta-l4d22q1-Dd1e224" type="articulus">
          <head xml:id="ta-l4d22q1-Hd1e226">Articulus 2</head>

          <head xml:id="ta-l4d22q1-Hd1e229" type="questionTitle">Utrum ingratitudo sit speciale peccatum</head>

          <div xml:id="ta-l4d22q1-Dd1e232">
            <head xml:id="ta-l4d22q1-Hd1e234">Quaestiuncula 1</head>
            <p xml:id="ta-l4d22q1-d1e237">Ad secundum sic proceditur. Videtur quod ingratitudo non sit speciale peccatum. Quod
              enim invenitur in omni peccato, non est speciale peccatum. Sed ingratitudinem
              incurrimus per quodlibet peccatum, quia Deum nobis maxime beneficum offendimus
              quolibet peccato, quantum in nobis est. Ergo ingratitudo non est speciale
              peccatum.</p>
            <p xml:id="ta-l4d22q1-d1e240">Praeterea, omne peccatum speciale alicui virtuti speciali opponitur. Sed non est
              assignare aliquam virtutem specialem cui ingratitudo opponatur, cum sit contra omnes,
              quia omnes ex Dei gratia nobis conferuntur. Ergo ingratitudo non est speciale
              peccatum.</p>
            <p xml:id="ta-l4d22q1-d1e243">Sed contra, ubicumque est invenire specialem rationem deformitatis, est invenire
              speciale peccatum. Sed hoc habet ingratitudo. Ergo est speciale peccatum.</p>

          </div>
          <div xml:id="ta-l4d22q1-Dd1e247">
            <head xml:id="ta-l4d22q1-Hd1e249">Quaestiuncula 2</head>
            <p xml:id="ta-l4d22q1-d1e252">Ulterius. Videtur quod non minus sit ingratus innocens, si peccat, quam poenitens.
              Ille enim per offensam fit magis ingratus qui ad majores gratiarum actiones tenetur.
              Sed magis tenetur ad gratiarum actiones innocens quam poenitens, inquantum nobilius
              donum a Deo habet. Ergo magis est ingratus, si peccat.</p>
            <p xml:id="ta-l4d22q1-d1e255">Praeterea, sicut homo per gratiam Dei relevatur a casu, ita per gratiam tenetur ne
              cadat. Sed ingratitudo, gratiae contemptum importat. Ergo ita est ingratus innocens
              dum peccat contemnens gratiam sustentantem, sicut poenitens contemnens gratiam
              relevantem.</p>
            <p xml:id="ta-l4d22q1-d1e258">Sed contra, rectum judicium est ut ille plus diligat cui plus est dimissum, ut patet
              Luc. 7. Sed plus dimissum est poenitenti quam innocenti. Ergo plus tenetur diligere;
              ergo magis est ingratus, si peccat.</p>

          </div>
          <div xml:id="ta-l4d22q1-Dd1e262">
            <head xml:id="ta-l4d22q1-Hd1e264">Quaestiuncula 3</head>
            <p xml:id="ta-l4d22q1-d1e267">Ulterius. Videtur quod ex ingratitudine recidivantis consurgat tantus reatus, quantus
              fuit praecedentium peccatorum. Quia quantum est beneficium pristinum, tanta est
              ingratitudo contemnentis. Sed quantum est peccatum commissum, tantum est beneficium
              remissionis peccati. Ergo tanta est ingratitudo; et ita videtur quod consurgat
              aequalis reatus peccatis dimissis secundum ingratitudinem peccati sequentis.</p>
            <p xml:id="ta-l4d22q1-d1e270">Praeterea, non possunt aliqua commensurari nisi secundum quantitatem quam habent. Sed
              reatus ex ingratitudine recidivantium mensurantur secundum quantitatem peccatorum
              dimissorum; quia quanto plura et majora peccata sunt alicui dimissa, tanto magis
              efficitur ingratus contemnendo. Ergo reatus totus praecedentium peccatorum redit per
              ingratitudinem recidivantis.</p>
            <p xml:id="ta-l4d22q1-d1e273">Sed contra, quantitas reatus est secundum quantitatem deformitatis in culpa. Sed
              quandoque non est tanta deformitas in peccato recidivantis, quanta fuit in multis
              aliis quae prius sibi dimissa fuerunt. Ergo non redit aequalis reatus.</p>
          </div>
          <div xml:id="ta-l4d22q1-Dd1e278">
            <head xml:id="ta-l4d22q1-Hd1e280">Quaestiuncula 1</head>
            <p xml:id="ta-l4d22q1-d1e283">Respondeo dicendum ad primam quaestionem, quod ingratitudo gratiarum actionis
              privativa est; quae quidem gratiarum actio dationem respicit. Est autem duplex datio.
              Una quae respicit debitum, vel jam existens, sicut cum quis alicui reddit quod debet;
              vel ut fiat, sicut cum quis emit vel dat aliquid, ut alterum sibi debitum fiat; et
              haec datio ad justitiam pertinet. Alia autem est quae neutro modo respicit debitum; et
              haec proprie donatio dicitur, et ad liberalitatem pertinet. Et quia ad hanc dationem
              nihil inclinat nisi voluntas dandi, ideo gratuita dicitur; et tali dationi gratiarum
              actio proprie debetur, ut quis gratiae factae retributionem faciat secundum suum
              modum. Ex hujusmodi ergo gratiarum actionis defectu aliquis ingratus dicitur; et tanto
              magis, quanto magis ab hoc discedit. Unde primus modus ingratitudinis est, cum quis
              effectu pro beneficiis acceptis retribuere aliquid negligit; secundus, cum affectu
              contemnit; tertius, cum etiam intellectu obliviscitur; quartus, et maximus, ut contra
              benefacientem aliquid operetur indebite. Ingratitudo autem quantum ad tres primos
              gradus semper est peccatum speciale; sed quantum ad quartum est deformitas annexa
              peccato; quia ex hoc ipso quod ponitur aliquid indebite fieri, ponitur peccatum esse;
              sed ex hoc quod dicitur fieri contra benefacientem, additur circumstantia aggravans,
              quae est ingratitudo. Unde, cum omne peccatum contra Deum sit, ex quolibet peccato
              homo ingratitudinem incurrit, quia ipse est nobis summe beneficus; et per hunc modum
              quodlibet peccatum post beneficium remissionis peccatorum ingratitudinem habet
              annexam; et ideo ingratitudo, secundum quam peccata redire dicuntur, non est speciale
              peccatum, quamvis aliqua ingratitudo sit speciale peccatum.</p>
            <p xml:id="ta-l4d22q1-d1e286">Ad primum ergo dicendum, quod de ratione generalis peccati est non solum quod
              inveniatur cum omnibus peccatis, sed etiam quod nonnunquam inveniatur sine aliquo
              aliorum peccatorum: quia nihil est in genere quod non sit in aliqua ejus specie; unde
              quatenus invenitur ab aliis peccatis separatum, dicitur peccatum speciale, quamvis
              quandoque etiam aliis adjungatur.</p>
            <p xml:id="ta-l4d22q1-d1e289">Ad secundum dicendum, quod ingratitudo, ut dictum est, gratiarum actionem tollit,
              quae est actus justitiae; quia ille qui prius dedit, debitorem sibi constituit illum
              qui retribuit, quamvis hoc non intenderet; unde opponitur justitiae.</p>

          </div>
          <div xml:id="ta-l4d22q1-Dd1e293">
            <head xml:id="ta-l4d22q1-Hd1e295">Quaestiuncula 2</head>
            <p xml:id="ta-l4d22q1-d1e298">Ad secundam quaestionem dicendum, quod loquendo de poenitente per se et innocente
              quantum ad bonum remissionis peccatorum et innocentiae conservatae, donis aliis
              praetermissis, sic quodammodo plus tenetur ad gratiarum actionem innocens quam
              poenitens. Gratiarum enim actio respicit et quantitatem doni, et modum gratuitae
              donationis, et ex utroque mensuram recipit: quia tam majori dono quam magis gratis
              dato major gratiarum actio debetur. Considerando ergo quantitatem doni, sic innocens
              magis tenetur, quia majus est quod accepit; sed considerando hoc quod est gratis dare,
              magis tenetur poenitens; quia quanto aliquis est magis elongatus a debito recipiendi,
              tanto datio fit sibi magis gratis ex parte sua, quamvis non ex parte dantis, qui
              omnibus aequali liberalitate dat. Magis autem elongatur peccator a debito consequendi
              remissionem peccatorum, quam innocens a debito conservationis; et ideo uterque aliquo
              modo plus tenetur ad gratiarum actionem, et aliquo modo aequaliter.</p>
            <p xml:id="ta-l4d22q1-d1e301">Et per hoc patet solutio ad objecta.</p>

          </div>
          <div xml:id="ta-l4d22q1-Dd1e305">
            <head xml:id="ta-l4d22q1-Hd1e307">Quaestiuncula 3</head>
            <p xml:id="ta-l4d22q1-d1e310">Ad tertiam quaestionem dicendum, quod quidam dixerunt, quod per ingratitudinem
              recidivantis redit tantus reatus quantus fuit omnium peccatorum praecedentium. Sed hoc
              non potest esse; quia quantitas reatus sequitur quantitatem peccati; quantitas autem
              peccati per quod quis recidivat, est multo minus quandoque ex genere suo quam peccata
              quae prius erant dimissa. Et non potest esse quod ingratitudinis circumstantia det
              sibi tantam quantitatem; quia haec ingratitudo consurgit ex hoc quod aliquid indebite
              fit contra Dei praecepta; unde secundum mensuram indebiti est mensura ingratitudinis;
              et sic quantitas peccati quam habet ex suo genere, dat quantitatem ingratitudini; unde
              quantitas ingratitudinis non potest esse major quam sit quantitas peccati. Et ideo
              aliter dicendum, quod non redit aequalis reatus secundum quantitatem absolutam, redit
              autem aequalis secundum proportionalitatem: quia quanto fuerunt peccata dimissa
              graviora, tanto fuit beneficium remissionis majus; et quanto beneficium fuit majus,
              tanto ingratitudo major; et sic aliquo modo quantitas reatus praecedentium peccatorum
              manet in ingratitudine recidivi, non autem secundum aequalitatem absolutam; sicut nec
              beneficium est aequale peccato dimisso in quantitate, sed multo minus; nec ingratitudo
              secundum quantitatem absolutam est tanta quantum beneficium.</p>
            <p xml:id="ta-l4d22q1-d1e313">Et secundum hoc patet solutio ad objecta.</p>
          </div>
        </div>
        <div xml:id="ta-l4d22q1-Dd1e319" type="articulus">
          <head xml:id="ta-l4d22q1-Hd1e321">Articulus 3</head>

          <head xml:id="ta-l4d22q1-Hd1e324" type="questionTitle">Utrum per ingratitudinem redeant peccata venialia</head>

          <div xml:id="ta-l4d22q1-Dd1e327">
            <head xml:id="ta-l4d22q1-Hd1e329">Quaestiuncula 1</head>
            <p xml:id="ta-l4d22q1-d1e332">Ad tertium sic proceditur. Videtur quod per ingratitudinem non redeant peccata
              venialia. Quia peccatum veniale sicut per ingratitudinem redit, ita et facit alia
              redire per ingratitudinem. Sed peccatum veniale non facit alia redire per
              ingratitudinem; alias tota die peccata dimissa redirent. Ergo nec ipsum per
              ingratitudinem redit.</p>
            <p xml:id="ta-l4d22q1-d1e335">Praeterea, ex hoc aliquod peccatum per ingratitudinem redit quod majorem
              ingratitudinem facit. Sed peccatum veniale dimissum non facit majorem ingratitudinem;
              quia non diminuit caritatem. Ergo nec redit per ingratitudinem.</p>
            <p xml:id="ta-l4d22q1-d1e338">Sed contra, peccata venialia inter debita computantur in oratione dominica, quae
              specialiter contra venialia valet. Sed in littera dicitur, quod universum debitum
              exigitur ab eo qui recidivat. Ergo et venialia etiam redeunt.</p>

          </div>
          <div xml:id="ta-l4d22q1-Dd1e342">
            <head xml:id="ta-l4d22q1-Hd1e344">Quaestiuncula 2</head>
            <p xml:id="ta-l4d22q1-d1e347">Ulterius. Videtur quod originale non redeat. Quia si morbus redit, et medicina redire
              debet. Sed Baptismus, qui est singularis medicina contra originale, non reiteratur
              aliquo modo. Ergo nec peccatum originale redit.</p>
            <p xml:id="ta-l4d22q1-d1e350">Praeterea, omne peccatum quod per actum incurrimus, actuale est. Sed peccatum
              originale non est actuale. Ergo peccatum originale per actum peccati sequentis non
              redit.</p>
            <p xml:id="ta-l4d22q1-d1e353">Sed contra est quod expresse in littera dicitur.</p>

          </div>
          <div xml:id="ta-l4d22q1-Dd1e357">
            <head xml:id="ta-l4d22q1-Hd1e359">Quaestiuncula 3</head>
            <p xml:id="ta-l4d22q1-d1e362">Ulterius. Videtur quod per illa quatuor peccata non magis redeant peccata dimissa
              quam per alia. Quia ex hoc aliquis ingratus est Deo quod contra Deum facit. Sed sicut
              illa quatuor, ita et alia contra Deum sunt. Ergo omnibus per ingratitudinem peccata
              dimissa redeunt.</p>
            <p xml:id="ta-l4d22q1-d1e365">Praeterea, peccatum in spiritum sanctum est gravius quam aliquod praedictorum. Ergo
              per ipsum magis deberet dici quod peccatum rediret.</p>
            <p xml:id="ta-l4d22q1-d1e368">Sed contra est quod auctores maxime loquuntur de illis peccatis.</p>
          </div>
          <div xml:id="ta-l4d22q1-Dd1e373">
            <head xml:id="ta-l4d22q1-Hd1e375">Quaestiuncula 1</head>
            <p xml:id="ta-l4d22q1-d1e378">Respondeo dicendum ad primam quaestionem, quod eo modo quo peccata mortalia per
              ingratitudinem redeunt, et venialia similiter. Sicut enim beneficio Dei ascribenda est
              remissio mortalium peccatorum, ita et venialium; et secundum hoc quod beneficium
              remissionis contemnitur quodammodo in peccato sequenti, secundum hoc dimissa per
              ingratitudinem redire dicuntur.</p>
            <p xml:id="ta-l4d22q1-d1e381">Ad primum ergo dicendum, quod peccatum veniale, quamvis non tollat gratiam, tamen per
              gratiam tollitur; peccatum autem mortale et gratiam tollit et per gratiam tollitur; et
              ideo peccatum mortale et ingratitudinem causat, per quam alia peccata redeunt, et
              ipsum per ingratitudinem redit; sed peccatum veniale redit quidem, sed alia redire non
              facit, quia ingratitudinem non causat.</p>
            <p xml:id="ta-l4d22q1-d1e384">Ad secundum dicendum, quod quamvis non diminuat gratiam, relinquit tamen majorem
              ingratitudinem, inquantum beneficium gratiae tollitur.</p>

          </div>
          <div xml:id="ta-l4d22q1-Dd1e388">
            <head xml:id="ta-l4d22q1-Hd1e390">Quaestiuncula 2</head>
            <p xml:id="ta-l4d22q1-d1e393">Ad secundam quaestionem dicendum, quod eodem modo originale etiam redit, quod
              beneficio gratiae tollitur.</p>
            <p xml:id="ta-l4d22q1-d1e396">Ad primum dicendum, quod ratio illa procederet, si originale per se rediret: nunc
              autem non dicitur redire in se, sed in alio, in quo quodammodo quantitas ipsius manet,
              ut dictum est.</p>
            <p xml:id="ta-l4d22q1-d1e399">Et similiter dicendum ad secundum.</p>

          </div>
          <div xml:id="ta-l4d22q1-Dd1e403">
            <head xml:id="ta-l4d22q1-Hd1e405">Quaestiuncula 3</head>
            <p xml:id="ta-l4d22q1-d1e408">Ad tertiam quaestionem dicendum, quod sicut per ista peccata redeunt peccata dimissa
              ex ingratitudine, ita etiam per illa; tamen in istis est aliquid speciale prae aliis;
              quia non solum sunt contra ipsum remittentem peccata, quod in omnibus aliis est
              peccatis, sed etiam sunt contra remedium quo peccata dimittebantur. Remissio autem
              peccatorum attribuitur primo fidei, secundo caritati, tertio poenitentiae; et ideo
              apostasia a fide, quae opponitur primo; et odium fraternum, quod opponitur secundo; et
              alia duo, quae opponuntur tertio, specialem habent rationem, ut faciant redire
              peccata, non ratione gravitatis majoris, sed ratione praedicta.</p>
            <p xml:id="ta-l4d22q1-d1e411">Et per hoc patet solutio ad objecta.</p>
          </div>
        </div>
        <div xml:id="ta-l4d22q1-Dd1e416" type="articulus">
          <head xml:id="ta-l4d22q1-Hd1e418">Articulus 4</head>

          <head xml:id="ta-l4d22q1-Hd1e421" type="questionTitle">Utrum recidivans teneatur peccata confiteri de quibus prius
            confessus fuit</head>

          <p xml:id="ta-l4d22q1-d1e424">Ad quartum sic proceditur. Videtur quod recidivans tenetur peccata confiteri de quibus
            prius confessus fuit. Ingratitudo enim videtur esse peccatum gravissimum, cum per eam
            alia peccata quodammodo redeant. Sed ingratitudinem aliquis non confitetur, nisi simul
            confiteatur illa peccata ex quorum remissione factus est ingratus. Ergo oportet quod
            recidivans priora peccata confiteatur.</p>
          <p xml:id="ta-l4d22q1-d1e427">Item, per confessionem debet innotescere sacerdoti quantitas culpae. Sed quantitas
            peccatorum prius dimissorum quodammodo manet in peccato quo aliquis recidivat, ut dictum
            est. Ergo ille qui confitetur hujusmodi peccatum, debet etiam alia confiteri.</p>
          <p xml:id="ta-l4d22q1-d1e430">Item, secundum Gregorium, unum peccatum disponit ad aliud, et sic unum est causa
            alterius. Sed morbo non potest sufficienter remedium adhiberi nisi cognita causa morbi.
            Cum ergo ad hoc fiat confessio, ut exposito morbo remedium adhibeatur, videtur quod
            recidivans teneatur peccata praeterita confiteri, quae fuerunt causa recidivandi.</p>
          <p xml:id="ta-l4d22q1-d1e434">Praeterea, contingit aliquando aliquem post confessionem ante peractam poenitentiam
            recidivare. Constat autem quod postquam de recidivo poenitentiam egerit, tenetur
            satisfacere de praeteritis peccatis. Ergo videtur quod saltem in hoc casu tenetur priora
            peccata confiteri.</p>
          <p xml:id="ta-l4d22q1-d1e437">Sed contra est quod dicitur Nahum 1, 9: <quote xml:id="ta-l4d22q1-Qd1e439">non judicabit Deus bis in
              idipsum</quote>. Ergo quando aliquis in foro poenitentiali judicatus est de aliquo
            peccato, non oportet quod iterum judicio se exponat, idem peccatum confitendo.</p>
          <p xml:id="ta-l4d22q1-d1e443">Praeterea, in decretis de Poen., dist. 1, dicitur: <quote xml:id="ta-l4d22q1-Qd1e445">non necesse est ut quae semel
              sacerdotibus confessi sumus, denuo confiteamur; sed lingua cordis, non carnis apud
              verum judicem ea confiteri debemus</quote>. Ergo idem quod prius.</p>
          <p xml:id="ta-l4d22q1-d1e449">Respondeo dicendum, quod circa illam opinionem quae ponit dimissa peccata redire sive
            quantum ad culpam, sive quantum ad reatum, necesse est dicere, quod recidivans tenetur
            ad priora peccata iterum confitenda, cum eis ita subjaceat post recidivum sicut prius.
            Sed secundum aliam opinionem quae dicit, quod peccata dimissa non redeunt per recidivum
            nisi quantum ad ingratitudinem, est duplex opinio. Quidam enim dicunt, quod si
            recidivans confiteatur eidem sacerdoti cui ante fuerat confessus, habenti plenam
            memoriam priorum peccatorum, non tenetur ei priora peccata repetere, nisi in generali,
            ut se de ingratitudine accuset, dummodo ante recidivum de prioribus peccatis
            satisfecerit. Si enim ante peractam poenitentiam recidivaret, teneretur iterum priora
            peccata confiteri etiam in speciali, ut iterato satisfactionis modum pro eis accipiat.
            Sed si alteri sacerdoti confiteatur, vel eidem jam priora peccata oblito, sive ante
            recidivum satisfecerit, sive non; tenetur omnia peccata in speciali confiteri, tum ut
            ingratitudinis quantitas innotescat sacerdoti ex consideratione peccatorum prius
            dimissorum, tum ut ipse cognoscat vultum pecoris sui; quod fieri non posset, nisi ejus
            mores praeteritos cognosceret, utrum scilicet innocenter aut injuste vixisset. Sed ista
            opinio non videtur rationalis; ex quo enim priora peccata simpliciter sunt dimissa, nec
            secundum se redeunt, non est necesse ut iterum in judicium adducantur; quas nec ea Deus
            in judicio adduceret, si quis inconfessus moreretur post recidivum, sed damnaretur solum
            pro peccato quo recidivavit. Et si etiam pro peccatis prioribus non satisfecisset, non
            videtur necessarium quod ea post recidivum confiteatur in speciali; quia per recidivum
            eorum reatus non est immutatus; unde eadem satisfactio nunc pro eis debetur quae et
            prius. Unde poenitens tenetur post recidivum poenitentiam sibi prius injunctam peragere,
            non autem aliam satisfactionem pro eis accipere. Similiter etiam non oportet ut denuo
            confiteatur, ut cognoscatur ingratitudinis quantitas. Sicut enim quantitas peccati
            augetur per ingratitudinem de peccatis dimissis, ita etiam augetur per ingratitudinem de
            beneficiis acceptis; unde pari ratione teneretur confitens omnia beneficia Dei sibi
            exhibita exponere sacerdoti; quod nullus dicit. Similiter etiam non oportet ut sacerdoti
            aliquis confiteatur totum statum suum, ut sacerdos cognoscat vultum pecoris sui, sed
            solum ea de quibus debet ab eo judicari; alias oporteret innocentem sacerdoti cui
            venialia confitetur, exponere omnes pronitates suas ad peccandum, et totam conditionem
            suam; quod nullus dicit. Unde aliorum opinio est, quod post recidivum non tenetur
            aliquis priora peccata confiteri nec in generali nec in speciali; quia ingratitudo,
            ratione cujus peccata redire dicuntur, est quaedam peccati circumstantia, nec trahit in
            aliud genus peccati. Hujusmodi autem circumstantiae non sunt necessario confitendae, ut
            supra, dist. 14, qu. 3, art. 2, qu. 5, dictum est. Sed ex hac opinione videtur relinqui,
            quod non possit plenarie recidivantis morbo remedium adhiberi. Multa enim expediunt ad
            spiritualem salutem recidivanti, quae non sunt necessaria innocenti, ut scilicet circa
            eum major cautela adhibeatur. Et ideo videtur distinguendum esse, quod in confessione
            est aliquid exponendum dupliciter. Uno modo directe; et sic illud exponi dicitur cujus
            abolitio per confessionem quaeritur; et sic peccata dimissa recidivans nullo modo
            confiteri tenetur nec in generali nec in speciali, cuicumque confiteatur. Alio modo
            indirecte, sicut illud sine quo sciri non potest debitus satisfaciendi modus. Cum enim
            contritio, secundum quod est de necessitate salutis, votum confessionis et
            satisfactionis debitae includat, tenetur ille qui confitetur, sacerdoti exponere ea
            quibus sacerdos possit scire quae satisfactio sit congrue injungenda; sicut confitens
            confitetur sacerdoti interdum se esse infirmum, ut ei jejunium non imponat; et per hunc
            modum tenetur recidivans notificare peccata dimissa quantum sufficit ad hoc quod sciatur
            quae satisfactio est ei injungenda, ut si ipse frequenter lapsum carnis passus est ex
            aliqua occasione, illa occasio praescindatur per satisfactionem, et sic de aliis
            peccatis; et ad hoc videtur sufficere confessio dimissorum peccatorum in generali. Tamen
            quandoque ad aliqua specialia oportet descendere, secundum quod confitens viderit
            opportunum; non enim potest in his aliqua certa mensura praefigi.</p>
          <p xml:id="ta-l4d22q1-d1e452">Ad primum ergo dicendum, quod ingratitudo secundum quod hic accipitur, non est
            peccatum, sed circumstantia peccati, ut dictum est, nec est circumstantia addens novam
            speciem, dum quilibet peccans ingratitudinem incurrat, saltem de beneficiis a Deo
            acceptis.</p>
          <p xml:id="ta-l4d22q1-d1e455">Ad secundum dicendum, quod quantitas culpae, quae est ex specie peccati, debet
            innotescere sacerdoti per confessionem; non tamen oportet de quantitate quae est ex
            circumstantiis quibuscumque, ut supra, loc. cit., dictum est.</p>
          <p xml:id="ta-l4d22q1-d1e459">Ad tertium dicendum, quod auctoritas Gregorii non est ad propositum. Gregorius enim
            loquitur de peccatis, quae per poenitentiam non delentur; illa enim suo pondere mox ad
            aliud trahunt. Et praeterea non est necessarium omnes occasiones peccati confiteri, sed
            solum illas sine quarum abscissione sufficiens remedium adhiberi non potest.</p>
          <p xml:id="ta-l4d22q1-d1e462">Ad quartum dicendum, quod etiam in illo casu non tenetur peccata prius dimissa
            confiteri; sed sufficit sibi explere prius injunctam satisfactionem, ut dictum est in
            corp.</p>
        </div>
      </div>
    </body>
  </text>
</TEI>