<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 26, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 26, Quaestio 2</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="444a"/>
      </div>
    </front>
    <body>
      <div xml:id="ta-l4d26q2">
        <head xml:id="ta-l4d26q2-Hd1e97">Quaestio 2</head>
        <div xml:id="ta-l4d26q2-Dd1e100">
          <head xml:id="ta-l4d26q2-Hd1e102">Prooemium</head>
          <p xml:id="ta-l4d26q2-d1e105">Deinde quaeritur de matrimonio secundum quod est sacramentum: et circa hoc quaeruntur
            quatuor: 1 utrum sit sacramentum; 2 de institutione ipsius; 3 de effectu; 4 de
            integritate.</p>

        </div>
        <div xml:id="ta-l4d26q2-Dd1e109" type="articulus">
          <head xml:id="ta-l4d26q2-Hd1e111">Articulus 1</head>

          <head xml:id="ta-l4d26q2-Hd1e114" type="question-title">Utrum matrimonium sit sacramentum</head>

          <p xml:id="ta-l4d26q2-d1e117">Ad primum sic proceditur. Videtur quod matrimonium non sit sacramentum. Omne enim
            sacramentum novae legis habet aliquam formam quae est de essentia sacramenti. Sed
            benedictio quae fit per sacerdotes in nuptiis, non est de essentia matrimonii. Ergo non
            est sacramentum.</p>
          <p xml:id="ta-l4d26q2-d1e120">Praeterea, sacramentum, secundum Hugonem, est materiale elementum. Sed matrimonium non
            habet pro materia aliquod materiale elementum. Ergo non est sacramentum.</p>
          <p xml:id="ta-l4d26q2-d1e123">Praeterea, sacramenta habent efficaciam ex passione Christi. Sed per matrimonium non
            conformatur homo passioni Christi, quae fuit poenalis, cum habeat delectationem
            adjunctam. Ergo non est sacramentum.</p>
          <p xml:id="ta-l4d26q2-d1e127">Praeterea, omne sacramentum novae legis efficit quod figurat. Sed matrimonium non
            efficit conjunctionem Christi et Ecclesiae quam significat. Ergo matrimonium non est
            sacramentum.</p>
          <p xml:id="ta-l4d26q2-d1e130">Praeterea, in aliis sacramentis est aliquid quod est res et sacramentum. Sed hoc non
            potest inveniri in matrimonio, cum non imprimat characterem; alias non iteraretur. Ergo
            non est sacramentum.</p>
          <p xml:id="ta-l4d26q2-d1e133">Sed contra est quod dicitur Ephes. 5, 32: <quote xml:id="ta-l4d26q2-Qd1e135" source="http://scta.info/resource/eph5_32@1-4">sacramentum hoc magnum est</quote> et
            cetera.</p>
          <p xml:id="ta-l4d26q2-d1e139">Praeterea, sacramentum est sacrae rei signum. Sed matrimonium est hujusmodi. Ergo et
            cetera.</p>
          <p xml:id="ta-l4d26q2-d1e142">Respondeo dicendum, quod sacramentum importat aliquod remedium sanctitatis homini
            contra peccatum, exhibitum per sensibilia signa, ut in 1 dist., quaest. 1, art. 2,
            quaestiunc. 1, dictum est; unde, cum hoc inveniatur in matrimonio, inter sacramenta
            computatur.</p>
          <p xml:id="ta-l4d26q2-d1e145">Ad primum ergo dicendum, quod verba quibus consensus matrimonialis exprimitur, sunt
            forma hujus sacramenti, non autem benedictio sacerdotis quae est quoddam
            sacramentale.</p>
          <p xml:id="ta-l4d26q2-d1e149">Ad secundum dicendum, quod sacramentum matrimonii perficitur per actum ejus qui
            sacramento illo utitur, sicut poenitentia; et ideo, sicut poenitentia non habet aliam
            materiam nisi ipsos actus sensui subjectos, qui sunt loco materialis elementi, ita est
            de matrimonio.</p>
          <p xml:id="ta-l4d26q2-d1e152">Ad tertium dicendum, quod quamvis matrimonium non conformet passioni Christi quantum ad
            poenam, conformat tamen ei quantum ad caritatem per quam pro Ecclesia sibi in sponsam
            conjungenda passus est.</p>
          <p xml:id="ta-l4d26q2-d1e155">Ad quartum dicendum, quod unio Christi ad Ecclesiam non est res contenta in isto
            sacramento, sed res significata non contenta; et talem rem nullum sacramentum efficit,
            sed habet aliam rem contentam et significatam, quam efficit, ut dicetur. Magister autem
            posuit rem non contentam: quia erat hujus opinionis, quod non haberet rem aliquam
            contentam.</p>
          <p xml:id="ta-l4d26q2-d1e158">Ad quintum dicendum, quod etiam in hoc sacramento sunt illa tria: quia sacramenta
            tantum sunt actus exterius apparentes; sed res et sacramentum est obligatio quae
            innascitur viri ad mulierem ex talibus actibus; sed res ultima contenta est effectus
            hujus sacramenti: non contenta autem est res quam Magister determinat.</p>

        </div>
        <div xml:id="ta-l4d26q2-Dd1e162" type="articulus">
          <head xml:id="ta-l4d26q2-Hd1e164">Articulus 2</head>

          <head xml:id="ta-l4d26q2-Hd1e167" type="question-title">Utrum matrimonium debuit institui ante peccatum</head>

          <p xml:id="ta-l4d26q2-d1e170">Ad secundum sic proceditur. Videtur quod matrimonium non debuit institui ante peccatum.
            Quia illud quod est de jure naturali, non indiget institutione. Sed matrimonium est
            hujusmodi, ut ex dictis patet. Ergo non debuit institui.</p>
          <p xml:id="ta-l4d26q2-d1e173">Praeterea, sacramenta, sunt quaedam medicinae contra morbum peccati. Sed medicina non
            praeparatur nisi morbo. Ergo ante peccatum non debuit institui.</p>
          <p xml:id="ta-l4d26q2-d1e176">Praeterea, ad idem sufficit una institutio. Sed matrimonium fuit institutum etiam post
            peccatum, ut in littera dicitur. Ergo ante peccatum non fuit institutum.</p>
          <p xml:id="ta-l4d26q2-d1e180">Praeterea, institutio sacramenti debet esse a Deo. Sed ante peccatum verba quae ad
            matrimonium pertinent, determinate non sunt dicta a Deo, sed ab Adam: illa autem verba
            quae Deus dixit: <quote xml:id="ta-l4d26q2-Qd1e182">crescite et multiplicamini</quote>, dicta sunt etiam brutis, in
            quibus non est matrimonium. Ergo matrimonium non fuit institutum ante peccatum.</p>
          <p xml:id="ta-l4d26q2-d1e186">Praeterea, matrimonium est sacramentum novae legis. Sed sacramenta novae legis a
            Christo initium sumpserunt. Ergo non debuit ante peccatum institui.</p>
          <p xml:id="ta-l4d26q2-d1e189">Sed contra est quod dicitur Matth. 19, 4: <quote xml:id="ta-l4d26q2-Qd1e191" source="http://scta.info/resource/mt19_4">non legistis, quod ab initio qui fecit
              hominem, masculum et feminam fecit illos</quote> et cetera.</p>
          <p xml:id="ta-l4d26q2-d1e195">Praeterea, matrimonium est institutum ad procreationem prolis. Sed ante peccatum
            necessaria erat homini procreatio prolis, ut in 2 Lib., dist. 20, dictum est. Ergo ante
            peccatum debuit matrimonium institui.</p>
          <p xml:id="ta-l4d26q2-d1e198">Respondeo dicendum, quod natura inclinat ad matrimonium, intendens aliquod bonum, quod
            quidem variatur secundum diversos hominum status; et ideo oportet quod secundum illud
            bonum diversimode in diversis statibus hominum instituatur. Et ideo matrimonium,
            secundum quod ordinatur ad procreationem prolis, quae erat necessaria etiam peccato non
            existente, institutum fuit ante peccatum: secundum autem quod remedium praebet contra
            vulnus peccati, institutum fuit post peccatum tempore legis naturae; secundum autem
            determinationem personarum, institutionem habuit in lege Moysi; sed secundum quod
            repraesentat mysterium conjunctionis Christi et Ecclesiae, institutionem habuit in nova
            lege; et secundum hoc est sacramentum novae legis. Quantum autem ad alias utilitates
            quae ex matrimonio consequuntur, sicut est amicitia et mutuum obsequium sibi a
            conjugibus impensum, habet institutionem in lege civili. Sed quia de ratione sacramenti
            est quod sit signum et remedium; ideo quantum ad medias institutiones competit ei ratio
            sacramenti; sed quantum ad primam institutionem competit ei quod sit in officium
            naturae; quantum vero ad ultimam quod sit in officium civilitatis.</p>
          <p xml:id="ta-l4d26q2-d1e201">Ad primum ergo dicendum, quod illa quae in communi sunt de jure naturali, indigent
            institutione quantum ad eorum determinationem, quae diversimode competit secundum
            diversos status; sicut de jure naturali est quod maleficia puniantur; sed quod talis
            poena tali culpae apponatur, per determinationem juris positivi fit.</p>
          <p xml:id="ta-l4d26q2-d1e205">Ad secundum dicendum, quod matrimonium non est tantum remedium contra peccatum, sed est
            principaliter in officium naturae; et sic institutum fuit ante peccatum, non autem prout
            est remedium.</p>
          <p xml:id="ta-l4d26q2-d1e208">Ad tertium dicendum, quod secundum diversa quae oportet in matrimonio determinari, non
            est inconveniens quod diversas habeat institutiones; et sic illa diversa institutio non
            est ejusdem secundum idem.</p>
          <p xml:id="ta-l4d26q2-d1e211">Ad quartum dicendum, quod matrimonium ante peccatum institutum fuit a Deo in hoc quod
            homini mulierem in adjutorium de costa formavit, et dixit eis: <quote xml:id="ta-l4d26q2-Qd1e213">crescite et
              multiplicamini</quote> etc.; quod quamvis aliis animalibus dixit, non tamen per ea
            eodem modo implendum sicut per homines. Adam autem verba illa protulit a Deo inspiratus,
            ut intelligeret matrimonii institutionem a Deo factam.</p>
          <p xml:id="ta-l4d26q2-d1e217">Ad quintum dicendum, quod quantum ad hoc quod matrimonium est sacramentum novae legis,
            non fuit ante Christum institutum, ut ex praedictis patet.</p>

        </div>
        <div xml:id="ta-l4d26q2-Dd1e221" type="articulus">
          <head xml:id="ta-l4d26q2-Hd1e223">Articulus 3</head>

          <head xml:id="ta-l4d26q2-Hd1e226" type="question-title">Utrum matrimonium conferat gratiam</head>

          <p xml:id="ta-l4d26q2-d1e229">Ad tertium sic proceditur. Videtur quod matrimonium non conferat gratiam. Quia secundum
            Hugonem, sacramenta ex sanctificatione invisibilem gratiam conferunt. Sed matrimonium
            non habet aliquam sanctificationem quae sit de essentia ejus. Ergo non confertur gratia
            in ipso.</p>
          <p xml:id="ta-l4d26q2-d1e232">Praeterea, omne sacramentum conferens gratiam, confert ipsam ex materia et forma sua.
            Sed actus qui sunt materia in hoc sacramento, non sunt causa gratiae: verba etiam
            exprimentia consensum non sunt causa gratiae, cum ex eis non sit aliqua sanctificatio.
            Ergo in matrimonio nullo modo gratia datur.</p>
          <p xml:id="ta-l4d26q2-d1e235">Praeterea, gratia ordinata contra vulnus peccati est necessaria omnibus habentibus
            vulnus illud. Sed in omnibus invenitur concupiscentiae vulnus. Si ergo in matrimonio
            detur gratia contra vulnus concupiscentiae, debent omnes homines matrimonium contrahere;
            et sic esset valde stultum a matrimonio abstinere.</p>
          <p xml:id="ta-l4d26q2-d1e239">Praeterea, infirmitas non accipit medicamentum ab eodem a quo accipit intensionem. Sed
            per matrimonium concupiscentia accipit intensionem: quia, sicut dicit philosophus in 3
            Ethic., insatiabilis est concupiscentiae appetitus, et per operationem congruam augetur.
            Ergo videtur quod in matrimonio non conferatur remedium gratiae contra
            concupiscentiam.</p>
          <p xml:id="ta-l4d26q2-d1e242">Sed contra, definitio et definitum debent converti. Sed in definitione sacramenti
            ponitur causalitas gratiae, ut in 1 dist. patuit. Ergo cum matrimonium sit sacramentum,
            erit causa gratiae.</p>
          <p xml:id="ta-l4d26q2-d1e245">Praeterea, Augustinus dicit, quod matrimonium est aegrotis in remedium. Sed non est in
            remedium nisi inquantum aliquam efficaciam habet. Ergo habet aliquid efficaciae ad
            reprimendum concupiscentiam. Sed concupiscentia non reprimitur nisi per gratiam. Ergo
            confertur in ipso gratia.</p>
          <p xml:id="ta-l4d26q2-d1e248">Respondeo dicendum, quod circa hoc fuit triplex opinio. Quidam enim dixerunt, quod
            matrimonium nullo modo est causa gratiae, sed est tantum signum. Sed hoc non potest
            stare: quia secundum hoc in nullo differret a sacramentis veteris legis; unde non esset
            aliqua ratio quare sacramentis novae legis annumeraretur. Quod enim remedium praebeat
            satisfaciendo concupiscentiae, ne in praeceps ruat, dum nimis arctatur, habuit etiam in
            veteri lege ex ipsa natura actus. Et ideo alii dixerunt, quod confertur ibi gratia in
            ordine ad recessum a malo: quia excusatur actus a peccato, qui sine matrimonio peccatum
            esset. Sed hoc esset nimis parum: quia hoc etiam in veteri lege habuit; et ideo dicunt,
            quod facit recedere a malo, inquantum mitigat concupiscentiam ne extra bona matrimonii
            feratur; non autem per gratiam illam sit aliquod auxilium ad bene operandum. Sed hoc non
            potest stare: quia eadem gratia est quae impedit peccatum, et quae ad bonum inclinat,
            sicut idem calor qui aufert frigus, et qui calefacit. Unde alii dicunt quod matrimonium,
            inquantum in fide Christi contrahitur, habet ut conferat gratiam adjuvantem ad illa
            operanda quae in matrimonio requiruntur; et hoc probabilius est: quia ubicumque datur
            divinitus aliqua facultas, dantur etiam auxilia quibus homo convenienter uti possit
            facultate illa; sicut patet quod omnibus potentiis animae respondent aliqua membra
            corporis, quibus in actum exire possint. Unde, cum in matrimonio detur homini ex divina
            institutione facultas utendi sua uxore ad procreationem prolis, datur etiam gratia sine
            qua id convenienter facere non posset; sicut etiam de potestate ordinis supra dictum
            est, et sic ista gratia data est ut jam res contenta in hoc sacramento.</p>
          <p xml:id="ta-l4d26q2-d1e251">Ad primum ergo dicendum, quod sicut aqua Baptismi habet quod corpus tangat et cor
            abluat ex tactu carnis Christi; ita matrimonium hoc habet ex hoc quod Christus sua
            passione illud repraesentavit; et non principaliter ex aliqua sanctificatione
            sacerdotis.</p>
          <p xml:id="ta-l4d26q2-d1e254">Ad secundum dicendum, quod sicut aqua Baptismi vel forma verborum non operatur ad
            gratiam immediate, sed ad characterem; ita actus exteriores et verba exprimentia
            consensum directe faciunt nexum quemdam, qui est sacramentum matrimonii; et hujusmodi
            nexus ex virtute divinae institutionis dispositive operatur ad gratiam.</p>
          <p xml:id="ta-l4d26q2-d1e258">Ad tertium dicendum, quod ratio illa procederet, nisi contra concupiscentiae morbum
            posset aliquod efficacius remedium adhiberi. Adhibetur autem majus remedium per opera
            spiritualia et carnis mortificationem ab illis qui matrimonio non utuntur.</p>
          <p xml:id="ta-l4d26q2-d1e261">Ad quartum dicendum, quod contra concupiscentiam potest praestari remedium dupliciter.
            Uno modo ex parte ipsius concupiscentiae, ut reprimatur in sua radice; et sic remedium
            praestat matrimonium per gratiam quae in eo datur. Alio modo ex parte actus ejus; et hoc
            dupliciter. Uno modo ut actus ad quem inclinat concupiscentia, exterius turpitudine
            careat; et hoc fit per bona matrimonii, quae honestant carnalem concupiscentiam. Alio
            modo ut actus turpitudinem habens impediatur; quod fit ex ipsa natura actus: quia dum
            concupiscentiae satisfit in actu conjugali, ad alias corruptelas non ita incitat;
            propter quod dicit apostolus, 1 Corinth. 7, 9: <quote xml:id="ta-l4d26q2-Qd1e263" source="http://scta.info/resource/Icor7_9@7-12">melius est nubere quam
            uri</quote>. Quamvis enim opera concupiscentiae congrua secundum se nata sint
            concupiscentiam augere; tamen secundum quod ratione ordinantur, ipsam reprimunt: quia ex
            similibus actibus similes relinquuntur dispositiones et habitus.</p>

        </div>
        <div xml:id="ta-l4d26q2-Dd1e269" type="articulus">
          <head xml:id="ta-l4d26q2-Hd1e271">Articulus 4</head>

          <head xml:id="ta-l4d26q2-Hd1e274" type="question-title">Utrum carnalis commixtio sit de integritate matrimoniali</head>

          <p xml:id="ta-l4d26q2-d1e277">Ad quartum sic proceditur. Videtur quod carnalis commixtio sit de integritate
            matrimonii. In ipsa enim institutione matrimonii dictum est, Gen. 2, 24: <quote xml:id="ta-l4d26q2-Qd1e279" source="http://scta.info/resource/gen2_24@15-19">erunt
              duo in carne una</quote>. Sed hoc non fit nisi per carnalem commixtionem. Ergo est de
            integritate matrimonii.</p>
          <p xml:id="ta-l4d26q2-d1e283">Praeterea, id quod pertinet ad significationem sacramenti, est de necessitate
            sacramenti, ut praedictum est. Sed carnalis commixtio pertinet ad significationem
            sacramenti, ut in littera dicitur. Ergo est de integritate sacramenti.</p>
          <p xml:id="ta-l4d26q2-d1e286">Praeterea, hujusmodi sacramentum ordinatur ad conservationem speciei. Sed conservatio
            speciei non potest fieri sine carnali commixtione. Ergo est de integritate
            sacramenti.</p>
          <p xml:id="ta-l4d26q2-d1e290">Praeterea, matrimonium est sacramentum, secundum quod remedium contra concupiscentiam
            praestat, de quo dicit apostolus, 1 Corinth. 7, 9, quod <quote xml:id="ta-l4d26q2-Qd1e292" source="http://scta.info/resource/Icor7_9@7-12">melius est nubere quam
              uri</quote>. Sed hoc remedium non praestat in his qui carnaliter non commiscentur.
            Ergo idem quod prius.</p>
          <p xml:id="ta-l4d26q2-d1e296">Sed contra, in Paradiso fuit matrimonium. Sed ibi non fuit carnalis copula. Ergo
            commixtio carnalis non est de integritate matrimonii.</p>
          <p xml:id="ta-l4d26q2-d1e299">Praeterea, sacramentum ex suo nomine sanctificationem importat. Sed sine carnali
            commixtione est matrimonium sanctius, ut in littera dicitur. Ergo carnalis commixtio non
            est de necessitate sacramenti.</p>
          <p xml:id="ta-l4d26q2-d1e302">Respondeo dicendum, quod duplex est integritas. Una quae attenditur secundum
            perfectionem primam, quae consistit in ipso esse rei; alia quae attenditur secundum
            perfectionem secundam, quae consistit in operatione. Quia ergo carnalis commixtio est
            quaedam operatio, sive usus matrimonii, per quod facultas ad hoc datur; ideo erit
            carnalis commixtio de secunda integritate matrimonii, et non de prima.</p>
          <p xml:id="ta-l4d26q2-d1e305">Ad primum ergo dicendum, quod Adam exposuit integritatem matrimonii quantum ad utramque
            perfectionem, quia res ex suo actu innotescit.</p>
          <p xml:id="ta-l4d26q2-d1e308">Ad secundum dicendum, quod significatio rei contentae est de necessitate sacramenti, et
            ad hanc significationem non pertinet carnalis commixtio, sed ad rem non contentam, ut ex
            dictis patet.</p>
          <p xml:id="ta-l4d26q2-d1e312">Ad tertium dicendum, quod res non pervenit ad finem suum nisi per actum proprium; unde
            ex hoc quod finis matrimonii non habetur sine carnali commixtione, ostenditur quod sit
            de secunda integritate, et non de prima.</p>
          <p xml:id="ta-l4d26q2-d1e315">Ad quartum dicendum, quod ante commixtionem carnalem est matrimonium in remedium ex
            gratia quae in eo datur, quamvis non ex actu, quod pertinet ad integritatem
            secundam.</p>
        </div>
        <div xml:id="ta-l4d26q2-Dd1e319">
          <head xml:id="ta-l4d26q2-Hd1e321">Expositio textus</head>
          <p xml:id="ta-l4d26q2-d1e324"><quote xml:id="ta-l4d26q2-Qd1e325">Cum alia sacramenta post peccatum et propter peccatum exordium sumpserint,
              matrimonii sacramentum etiam ante peccatum legitur institutum a domino</quote>.
            Videtur quod de matrimonio debuerit determinare ante ordinem: quia prius est quod
            animale est quam quod spirituale est, ut dicitur 1 Corinth. 15. Et dicendum, quod
            quamvis sit primum in via generationis, tamen in via sanctitatis et perfectionis est
            posterius; et ideo illud sacramentum quod habet minimum de spiritualitate, ultimo debet
            inter sacramenta ordinari. <quote xml:id="ta-l4d26q2-Qd1e328">Una de costis ejus sumpta, et exinde muliere
              formata</quote>. De hoc dictum est in 2 Lib., dist. 18. <quote xml:id="ta-l4d26q2-Qd1e331">Prophetice
              dixisse</quote>, ut prophetia referatur ad mysterium Christi et Ecclesiae, quod
            praevidit; non ad usum mulieris quae solo sensu percipi poterat naturali ratione. Nec
            consequitur quod si incarnationis mysterium praevidit, suum casum praesciverit, etiam
            supposito quod Christus non fuisset incarnatus homine non peccante: quia multa sunt
            quorum unum non est sine altero, quamvis unum sine altero possit intelligi.
              <quote xml:id="ta-l4d26q2-Qd1e334">Remedium habet, non praemium</quote>, scilicet accidentale, quale habet
            virginitas; scilicet aureolam.</p>
        </div>
      </div>
    </body>
  </text>
</TEI>