<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 39, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 39, Quaestio 1</title>
          <date when="2016-03-15">March 15, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-15">March 15, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d39q1">
        <head xml:id="ta-l1d39q1-Hd1e89">Librum I, Distinctio 39, Quaestio 1</head>

        <div xml:id="ta-l1d39q1-Dd1e92">
          <head xml:id="ta-l1d39q1-Hd1e94">Prooemium</head>
          <p xml:id="ta-l1d39q1-d1e97">Hic ostendit, cujus causa sit divina scientia; et dividitur in partes duas: in prima
            inquirit, utrum sit invariabilis; in secunda, utrum sit universalis, ibi: <quote xml:id="ta-l1d39q1-Qd1e99">ei vero
              quod praedictum est (...) videtur obviare quod ait Hieronymus</quote>. Prima in duas:
            in prima movet quaestionem, et objicit contra veritatem; in secunda determinat, ibi:
              <quote xml:id="ta-l1d39q1-Qd1e102">ad quod dicimus, quod Dei scientia omnino immutabilis est</quote>; et dividitur
            in duas: in prima determinat concedendo ea quae ponunt variationem ex parte scitorum, et
            non ex parte scientiae; in secunda determinat quae ex parte scientiae variationem
            important, ibi: <quote xml:id="ta-l1d39q1-Qd1e105">hic opponitur a quibusdam ita</quote>. Et circa hoc duo facit:
            primo negat ea quae simpliciter neganda sunt; secundo ponit opinionem quorumdam qui
            concedunt quasdam locutiones, quae variationem scientiae significare videntur,
            retorquentes tamen ad varietatem scitorum, ibi: <quote xml:id="ta-l1d39q1-Qd1e108">item a quibusdam dicitur Deum
              posse plura scire quam sciat. Ei vero quod praedictum est (...) videtur obviare quod
              ait Hieronymus</quote>. Hic inquirit, utrum praescientia vel providentia Dei, sit
            universalis causa omnium; et circa hoc tria facit: primo ponit objectionem; secundo
            determinat eam, ibi: <quote xml:id="ta-l1d39q1-Qd1e111">ex tali itaque sensu illud dictum esse noverimus</quote>;
            tertio recapitulat, ibi: <quote xml:id="ta-l1d39q1-Qd1e115">simul itaque et immutabiliter scit Deus omnia</quote>.
            Hic est duplex quaestio. Prima de invariabilitate scientiae divinae. Secunda de
            universalitate providentiae ejusdem. Circa primum tria quaeruntur: 1 utrum Deus possit
            non scire illud quod scit; 2 utrum possit aliquid scire quod non scit, vel plura quam
            scit; 3 utrum Deus sciat infinita.</p>
        </div>
        <div xml:id="ta-l1d39q1-Dd1e120" type="articulus">
          <head xml:id="ta-l1d39q1-Hd1e122">Articulus 1</head>

          <head xml:id="ta-l1d39q1-Hd1e125" type="questionTitle">Utrum Deus possit non scire illud quod est scitum ab eo</head>

          <p xml:id="ta-l1d39q1-d1e128">Circa primum sic proceditur. Videtur quod Deus non possit non scire illud quod scitum
            est ab eo; quia, secundum Augustinum, Hieronymum et philosophum, Deus non potest facere
            ut id quod est praeteritum, non fuerit. Sed cum dicitur: hoc est scitum a Deo,
            significatur ut praeteritum. Ergo non potest non esse scitum ab eo.</p>
          <p xml:id="ta-l1d39q1-d1e131">Si dicas, quod est praeteritum dependens a futuro, hoc nihil est, ut prius dictum est,
            dist. 37, quaest. 1, art. 3, quia non importatur in participio tantum ordo ad futurum,
            ut in hoc participio futurum; sed etiam actus quidam.</p>
          <p xml:id="ta-l1d39q1-d1e134">Praeterea, omne quod est, necesse est esse dum est, ut dicit philosophus. Sed scire Dei
            non est nisi ut ens actu, cum mensuretur aeternitate, in qua nihil praeterit vel
            succedit. Ergo videtur quod non possit non esse; et ita Deus non possit non scire illud
            quod scit.</p>
          <p xml:id="ta-l1d39q1-d1e138">Praeterea, secundum philosophum, omne aeternum est necessarium. Sed quodlibet scire Dei
            est aeternum. Ergo est necessarium; ergo ab aequipollenti non potest non esse.</p>
          <p xml:id="ta-l1d39q1-d1e141">Scire ipsius est ipsum esse ejus. Sed ipse non potest non esse. Ergo non potest non
            scire quod scit.</p>
          <p xml:id="ta-l1d39q1-d1e144">Sed contra, quidquid Deus scit, operando operatur. Sed potest non operari quod
            operatur. Ergo potest non scire illud quod scit.</p>
          <p xml:id="ta-l1d39q1-d1e147">Respondeo dicendum, quod sicut attributa divina differunt secundum proprias rationes,
            et sunt tamen una res; ita etiam actus attributorum sequuntur rationes eorum; et ideo
            alicui actui attribuitur quod alteri non convenit. Dicimus enim Deum scire quod non
            vult, vel quod non facit. Est ergo haec ratio voluntatis ut libere actum suum producat;
            quod enim fit voluntate, non fit necessitate, ut dicit Augustinus; unde potest velle et
            non velle. Sed hoc intelligendum est, dum actus est in egrediendo a voluntate; quia
            postquam transit, non subjacet facultati ejus; non enim potest non voluisse quod voluit.
            Similiter non subjacet facultati ejus ut utrumque simul producat; non enim potest simul
            velle et non velle. Et hoc non tantum intelligendum est de actu ipsius voluntatis
            immediato; sed de omnibus actibus imperatis a voluntate, sicut cogitare, loqui, et
            hujusmodi. Cum igitur actus divinae voluntatis semper sit in actu, et non pertransiens
            in futurum, semper est quasi in egrediendo a voluntate; et ideo manet libertas divinae
            voluntatis respectu ipsius. Unde potest dici, quod Deus potest non velle hoc; non tamen
            potest ut simul velit et non velit, vel ut nunc velit et postmodum non velit, accipiendo
            post et nunc ex parte voluntatis, quae mutabilis esse non potest. Et quia dictum est
            supra, dist. 8, quaest. 3, art. 1, de actu divinae scientiae, secundum quod est causa
            operis ejus ut informans ipsum, quod est imperatus a voluntate; ideo potest concedi quod
            Deus hoc modo potest non praescire. Non tamen potest esse ut simul praesciat et non
            praesciat, vel quod nunc praesciat et postmodum non praesciat, loquendo de praescientia
            ex parte scientiae tantum; ita quod non fiat vis de ratione futuri; quia quod modo est
            futurum, postea erit praesens; et tunc non est praescitum, sed scitum est. Et ideo
            dicendum est secundum distinctionem Magistri, quod si accipiatur conjunctim, Deus non
            potest non scire quod scitum est ab eo: si autem accipiatur divisim, sic est in
            potestate sua scire et non scire; et haec libertas demonstratur cum dicitur quod Deus
            potest hoc non scire.</p>
          <p xml:id="ta-l1d39q1-d1e150">Ad primum ergo dicendum, quod actus scientiae divinae nunquam transit in praeteritum,
            sed semper est in actu: et ideo semper manet in libertate voluntatis.</p>
          <p xml:id="ta-l1d39q1-d1e153">Ad secundum dicendum, quod illa solutio nihil valet.</p>
          <p xml:id="ta-l1d39q1-d1e157">Ad tertium dicendum, quod illud quod est, necesse est esse dum est; absolute tamen
            loquendo, non necesse est esse. Ita et Deo scire necesse est dum scit; non tamen necesse
            est eum scire nisi necessitate immobilitatis, quae voluntatis libertatem non excludit;
            et haec libertas significatur cum dicitur, quod Deus potest hoc non scire vel non
            velle.</p>
          <p xml:id="ta-l1d39q1-d1e160">Ad quartum dicendum, quod omne aeternum est necessarium necessitate immobilitatis, quae
            libertatem voluntatis non excludit, ut dictum est, dist. 8, quaest. 3, art. 1.</p>
          <p xml:id="ta-l1d39q1-d1e163">Ad quintum dicendum, quod licet esse et scire sint idem secundum rem, tamen scire
            sequitur voluntatem ut imperatum ab ipsa, esse autem non; et ideo esse suum non subjacet
            libertati voluntatis, sicut scire operativum creaturae.</p>
        </div>
        <div xml:id="ta-l1d39q1-Dd1e167" type="articulus">
          <head xml:id="ta-l1d39q1-Hd1e169">Articulus 2</head>
          <head xml:id="ta-l1d39q1-Hd1e172" type="questionTitle">Utrum Deus possit scire aliquid quod nescit</head>

          <p xml:id="ta-l1d39q1-d1e175">Ad secundum sic proceditur. Videtur quod Deus non possit scire aliquid quod nescit.
            Nihil enim existentium cognoscit Deus nisi per ideam. Sed non potest aliqua idea in ipso
            esse quae non sit: quia cum idea sit forma rei in Deo existens, non potest intelligi
            quod aliqua forma adveniat Deo sine mutatione ejus. Ergo non potest scire ea quae non
            scit.</p>
          <p xml:id="ta-l1d39q1-d1e178">Praeterea, scientia realiter refertur ad scibile, et dependet ad ipsum. Sed mutato eo
            quod ad aliquid dependet, etiam ipsum mutatur. Ergo videtur quod si aliquid posset esse
            scitum a Deo quod non est modo scitum ab eo, scientia ejus possit mutari.</p>
          <p xml:id="ta-l1d39q1-d1e181">Praeterea, quantitas scientiae attenditur secundum quantitatem scibilium, sicut
            quantitas virtutis secundum quantitatem objectorum. Ergo ad pluralitatem scibilium
            sequitur augmentum scientiae. Sed si posset scire aliquid quod non scit, posset plura
            scire quam sciat. Ergo posset augeri ejus scientia; quod est impossibile. Ergo et
            primum.</p>
          <p xml:id="ta-l1d39q1-d1e185">Praeterea, supra dictum est, dist. 38, quaest. 8, art. 4, quod Deus non tantum scit ea
            quae sunt, sed et ea quae non sunt. Ab his autem nihil potest aliud esse, cum nihil sit
            medium inter ens et non ens. Ergo non potest aliquid aliud scire ab illis quae scit.</p>
          <p xml:id="ta-l1d39q1-d1e188">Sed contra, Deus potest operari quod non operatur. Sed quidquid operatur, operatur per
            suam scientiam. Ergo potest scire aliquid aliud ab his quae scit.</p>
          <p xml:id="ta-l1d39q1-d1e191">Respondeo dicendum, quod Deus dicitur scire aliquid dupliciter; vel scientia visionis,
            secundum quod videt res quae sunt vel erunt vel fuerunt non solum in potentia causarum
            suarum, sed etiam in esse proprio; vel scientia simplicis intelligentiae, secundum quod
            scit ea quae nullo tempore sunt, esse in potentia causarum suarum. De hac igitur
            loquendo, Deus non potest scire aliquid aliud ab his quae scit; quia nihil potest esse
            aliud ab his quae sunt et quae possunt esse. Loquendo autem de scientia visionis de qua
            hic Magister loquitur, sic potest aliquid aliud videre ab his quae videt, secundum quod
            potest ei quod habet esse in potentia sua tantum, dare esse in propria natura. Si tamen
            hoc in esse produceret, ab aeterno ab eo esset praescitum; et ideo distinguendum est hoc
            etiam sicut et supra, art. praeced. Si enim intelligatur conjunctim, sic Deus non potest
            scire quod non scit: quia ista duo sunt incompossibilia, quod Deus sciat aliquid quod ab
            aeterno nescivit. Si autem intelligatur divisim, sic est verum, et designatur potestas
            libertatis, ut supra dictum est, art. antec., et non mutabilitas scientiae vel
            voluntatis.</p>
          <p xml:id="ta-l1d39q1-d1e194">Ad primum ergo dicendum, quod idea secundum essentiam est una, et non distinguitur nisi
            per respectum ad diversa. Unde si poneretur aliqua alia res, non fieret additio alicujus
            formae, sed respectus tantum. Vel dicendum melius, quod sicut ipsum scire est subjectum
            libertati voluntatis, ita et idea, secundum quod ad ipsam terminatur actus divinae
            scientiae, sicut scientia artificis ad formam artificiati quam excogitat: et ideo
            similis est ratio de idea et de actu sciendi. Sicut enim non potest poni quod actus
            sciendi sit in eo, et quod non fuerit; ita non potest designari quod idea sit in eo et
            non fuerit; tamen respectu utriusque potest designari libertas voluntatis.</p>
          <p xml:id="ta-l1d39q1-d1e197">Ad secundum dicendum, quod scientia nostra dependet a scibili; sed scibile dependet a
            scientia Dei; unde sicut scientia nostra variatur, scibili immobili permanente; ita
            scibile mutatur, scientia Dei non mutata.</p>
          <p xml:id="ta-l1d39q1-d1e200">Ad tertium dicendum, quod quamvis aliquo modo concedatur quod Deus potest scire aliquid
            aliud ab his quae scit; non tamen videtur posse concedi quod possit scire plura quam
            scit; quia cum dicitur, plura, designatur comparatio ad aliquid praeexistens, cum quo
            hoc non erat; et hoc non potest esse, ut ista duo sint simul vera: prius nescivit, et
            modo scit: nec hoc ipse potest: et ita patet quod cum dicitur, potest plura scire,
            aliquo modo pertinet ad sensum compositum. Unde Magister non simpliciter concedit, sed
            opinionem narrat; et similiter non debet concedi quod scientiae ejus aliquid addatur,
            nec aliquid hujusmodi, quod facit intellectum sensus compositi. Si tamen concederetur,
            non ideo sequeretur scientiam posse augeri; quia ipse per unum et idem scit multa et
            pauca, quod est primum et per se objectum scientiae ejus, scilicet essentiam suam quae
            est similitudo ejus.</p>
          <p xml:id="ta-l1d39q1-d1e204">Ad quartum dicendum, quod ea quae non sunt, Deus non scit scientia visionis; et de hac
            tantum hic loquimur.</p>
        </div>
        <div xml:id="ta-l1d39q1-Dd1e208" type="articulus">
          <head xml:id="ta-l1d39q1-Hd1e210">Articulus 3</head>

          <head xml:id="ta-l1d39q1-Hd1e213" type="questionTitle">Utrum Deus sciat infinita</head>

          <p xml:id="ta-l1d39q1-d1e216">Ad tertium sic proceditur. Videtur quod Deus sciat infinita. Scientia enim numeratur
            secundum scita. Sed in Psal. 146, 5, dicitur, quod <quote xml:id="ta-l1d39q1-Qd1e218">sapientiae ejus non est
              numerus</quote>. Ergo scita ejus sunt infinita.</p>
          <p xml:id="ta-l1d39q1-d1e222">Praeterea, Deus non alio modo scit quasdam species numerorum quam alias. Sed quasdam
            scit actu et determinata scientia quascumque aliquis homo scit. Cum igitur species
            numerorum sint infinitae, videtur quod ipse sciat infinita determinate.</p>
          <p xml:id="ta-l1d39q1-d1e225">Praeterea, particularia sunt infinita. Sed Deus scit particularia, ut supra, dist. 36,
            quaest. 1, art. 1, dictum est. Ergo scit infinita.</p>
          <p xml:id="ta-l1d39q1-d1e229">Praeterea, potentia sua dicitur infinita, et dicitur infinitorum simpliciter. Sed nihil
            potest facere nisi per scientiam. Ergo videtur quod scientia ejus sit infinitorum
            simpliciter.</p>
          <p xml:id="ta-l1d39q1-d1e232">Sed contra, quidquid scitur, perfecte scientia comprehenditur. Sed quidquid
            comprehenditur, intellectus comprehensione finitur, ut dicit Augustinus in Lib. de
            videndo Deum, et philosophus in 2 Metaph. Cum igitur infinitum non possit finiri,
            videtur quod a nullo intellectu possit perfecte sciri.</p>
          <p xml:id="ta-l1d39q1-d1e235">Si dicamus, quod quamvis sit infinitum in se, tamen comparatur ad intellectum divinum,
            finitum est, contra; quod dicitur de aliquo diversimode respectu diversorum, est in
            genere relationis; ex hoc enim probat philosophus, magnum et parvum relativa esse. Ergo
            quidquid praedicatur de aliquo absolute, cuicumque comparetur, conveniet sibi. Sed esse
            infinitum est praedicatum absolutum. Ergo quod in se est infinitum, respectu nullius
            potest dici finitum.</p>
          <p xml:id="ta-l1d39q1-d1e238">Praeterea, infinitum finito infinitum est; quia non potest pertransiri ab eo. Sed sicut
            infinitum non pertransitur a finito, ita non transitur ab infinito, ut probatur in 4
            Physic. Ergo infinitum neque respectu finiti neque respectu infiniti finitum est.</p>
          <p xml:id="ta-l1d39q1-d1e241">Praeterea, quidquid scitur in actu, actu est in sciente. Sed infinita non possunt esse
            in actu. Ergo infinita sciri non possunt.</p>
          <p xml:id="ta-l1d39q1-d1e244">Respondeo dicendum, quod infinitum potest accipi dupliciter. Vel intensive ad modum
            quantitatis continuae; et sic Deus non scit infinitum in actu: quia quantitas infinita
            continua neque est neque esse potest; nisi dicatur scire infinitum, inquantum seipsum
            scit, qui infinitus est. Alio modo potest sumi infinitum secundum quantitatem discretam;
            et sic dicendum est, quod scientia simplicis intelligentiae Deus scit infinita quae sunt
            in potentia ipsius, non tantum secundum individua, sed etiam secundum species. Posset
            enim infinitas alias species procreare, et scit se posse illas. Loquendo autem de
            scientia visionis, secundum quod videt res non tantum in seipso, sed etiam unumquodque
            in proprio esse; sic scientia sua non est infinitorum. Hoc autem non est ex defectu
            scientiae ejus, sed ex defectu rerum, quae non sunt infinitae secundum omne tempus
            numeratae. Unde si poneretur mundus semper fuisse et nunquam deficere, sicut philosophi
            posuerunt, scientia sua esset infinitorum, etiam videndo singula in proprio esse: quod
            scientiae nostrae non potest convenire, quia non potest singula proprie cognoscere nisi
            per diversas formas ab eis acceptas; unde oportet quod unum post aliud intelligat, ut ex
            praedictis, dist. 35, quaest. 1, art. 1, patet; et ita si intelligeret infinita,
            sequeretur quod infinita numeraret; quod est impossibile. Sed tamen intellectus noster
            potest quodammodo intelligere infinita, inquantum intelligit formam universalem, quae
            est in potentia ad infinita singularia. Unde etiam a philosophis probatur intellectus
            immaterialis esse, quia quodammodo est virtutis infinitae; quod nullo modo virtuti in
            materia existenti convenire potest. Intellectus autem divinus, uno, quod est essentia
            sua, omnia quae sunt vel possunt esse intelligit, non tantum universali cognitione, sed
            etiam propria et determinata, ut ex praedictis, dist. 35, quaest. 1, art. 3, patet; unde
            non oportet quod cognoscat res diversas aliquo transitu, sed uno intuitu omnia videt; et
            propter hoc non prohibetur esse infinitorum.</p>
          <p xml:id="ta-l1d39q1-d1e248">Ad primum ergo dicendum, quod scientiae Dei dicitur non esse numerus propter infinitam
            virtutem ejus in comprehendendo, et non propter infinitatem scitorum scientia visionis
            determinata, per quam res in propria natura cognoscuntur.</p>
          <p xml:id="ta-l1d39q1-d1e251">Ad secundum dicendum, quod aliquas species numerorum scit Deus etiam scientia visionis,
            sed non omnes; quia posito initio et fine mundi, est aliqua species numeri quam res in
            successione temporum existentes non praetergrediuntur; omnes tamen scit scientia
            simplicis intelligentiae.</p>
          <p xml:id="ta-l1d39q1-d1e254">Ad tertium dicendum, quod numerus particularium non est infinitus simpliciter nisi
            supposita aeternitate mundi, quod est contra fidem.</p>
          <p xml:id="ta-l1d39q1-d1e257">Ad quartum dicendum, quod potentia respicit sicut objectum ens possibile, cujus ratio
            non dependet ab esse in actu; unde si nunquam ponantur infinita reduci in actum
            successione temporis, dicitur tamen potentia simpliciter infinitorum. Scientiae autem
            objectum est verum, quod cum ente convertitur; unde non potest dici scientia simpliciter
            eorum quae non habent esse in actu secundum aliquod tempus, sed secundum quid tantum,
            sicut etiam secundum quid esse dicuntur in potentia causae.</p>
          <p xml:id="ta-l1d39q1-d1e260">Ad quintum dicendum, quod intellectus discurrens per rem, non potest comprehendere rem
            infinitam, quia finiret eam numerando partes ejus; sed scientia Dei sine discursu
            uniformiter est unius et multorum, finitorum et infinitorum.</p>
          <p xml:id="ta-l1d39q1-d1e263">Sextum concedimus.</p>
          <p xml:id="ta-l1d39q1-d1e267">Ad septimum dicendum, quod intellectus divinus non intelligit res pertranseundo; unde
            objectio non procedit.</p>
          <p xml:id="ta-l1d39q1-d1e270">Ad octavum dicendum, quod omnia quae Deus scit, sunt in ipso unum, et non distinguuntur
            nisi per diversos respectus. Non est autem inconveniens relationes quae sequuntur
            operationem intellectus, esse infinitas, ut dicit Avicenna.</p>
        </div>


      </div>
    </body>
  </text>
</TEI>