<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber II, Distinctio 44, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber II, Distinctio 44, Quaestio 2</title>
          <date when="2016-03-18">March 18, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-18">March 18, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d44q2">
        <head xml:id="ta-l2d44q2-Hd1e89">Quaestio 2</head>
        <div xml:id="ta-l2d44q2-Dd1e92">
          <head xml:id="ta-l2d44q2-Hd1e94">Prooemium</head>
          <p xml:id="ta-l2d44q2-d1e97">Deinde quaeritur de obedientia ad praelatos; et circa hoc tria quaeruntur: 1 utrum
            obedientia sit virtus; et si est virtus, utrum sit virtus specialis; 2 utrum Christiani
            potestatibus saecularibus, et praecipue tyrannis, obedire teneantur; 3 utrum profitentes
            obedientiam, in omnibus praelatis suis teneantur obedire.</p>
        </div>
        <div xml:id="ta-l2d44q2-Dd1e101" type="articulus">
          <head xml:id="ta-l2d44q2-Hd1e103">Articulus 1</head>

          <head xml:id="ta-l2d44q2-Hd1e106" type="question-title">Utrum obedientia sit virtus</head>

          <p xml:id="ta-l2d44q2-d1e109">Ad primum sic proceditur. Videtur quod obedientia non sit virtus. Omnis enim virtus est
            medium vitiorum, ut philosophus dicit in 2 Ethic. Sed obedientia non est hujusmodi: quia
            per abundantiam non corrumpitur, sed perficitur, si aliquis obediat in illis in quibus
            non tenetur. Ergo obedientia non est virtus.</p>
          <p xml:id="ta-l2d44q2-d1e112">Praeterea, obedientia respicit praeceptum. Sed praeceptum se extendit ad omnes actus
            virtutum: quia omnes sunt in praecepto legis. Ergo obedientia non est virtus
            determinata, sed consequens omnem virtutem: quod etiam potest videri ex definitione
            Ambrosii, supra 35 distinct., inducta: dicit enim, quod peccatum est <quote xml:id="ta-l2d44q2-Qd1e114">transgressio
              legis Dei, et caelestium inobedientia mandatorum</quote>.</p>
          <p xml:id="ta-l2d44q2-d1e118">Praeterea, si est virtus determinata, aut est una de cardinalibus, aut de adjunctis.
            Sed nulla de cardinalibus est, quia illae sunt tantum quatuor inter quas non numeratur
            obedientia; similiter inter adjunctas non invenitur, ut patet si considerentur virtutes
            adjunctae, quas philosophus, 4 Eth., enumerat. Ergo obedientia non est virtus
            determinata.</p>
          <p xml:id="ta-l2d44q2-d1e122">Si dicatur, quod reducitur ad justitiam: contra. Nulla virtus perficitur per
            diminutionem rationis objecti proprii: ut patet in magnanimitate quae magnum respicit;
            et quanto majus fuerit quod operandum est, magis ad magnanimitatem pertinet. Sed
            justitia debitum respicit quasi objectum, quia justitiae actus est reddere alteri quod
            suum est. Cum igitur obedientia perficiatur per hoc quod debitum minuitur, quod quanto
            aliquis minus considerat, ut Bernardus dicit, perfectior est obedientia, videtur quod
            obedientia ad justitiam non reducatur.</p>
          <p xml:id="ta-l2d44q2-d1e125">Praeterea, justitia legalis dicitur secundum quam praeceptis homo adaequatur. Sed
            obedientia praecepta respicit. Ergo obedientia est idem quod justitia legalis. Sed
            justitia legalis, ut dicit philosophus, 5 Ethicor., est omnis virtus. Ergo obedientia
            non est aliqua virtus determinata, sed generalis.</p>
          <p xml:id="ta-l2d44q2-d1e128">Praeterea, Gregorius dicit, quod obedientia non tam est virtus quam mater omnium
            virtutum. Sed esse matrem virtutum convenit caritati. Ergo obedientia videtur esse idem
            quod caritas; et ita non videtur distincta ab aliis virtutibus.</p>
          <p xml:id="ta-l2d44q2-d1e131">Sed contra, Hugo de sancto Victore dicit: <quote xml:id="ta-l2d44q2-Qd1e133">obedientia est virtus quae omnia
              amplectitur injuncta, necessario implenda, nisi obstiterit imperantis
              auctoritas</quote>; et ita est specialis virtus, cum assignetur sibi actus
            specialis.</p>
          <p xml:id="ta-l2d44q2-d1e137">Praeterea, quod assignatur maximum in aliquo genere, est aliquid determinatum in genere
            illo. Sed Gregorius dicit, quod obedientia est maxima virtutum. Ergo obedientia est
            quaedam virtus determinata.</p>
          <p xml:id="ta-l2d44q2-d1e140">Respondeo dicendum, quod obedientia est virtus, et est specialis virtus. Cum enim
            habitus, potentiae, et actus distinguantur per objecta, oportet quod virtus quae habet
            speciale objectum, sit specialis virtus. Dicitur autem speciale objectum a speciali
            ratione; quamvis illa specialis ratio circa multas res vel omnes poni possit. Contingit
            enim eamdem rem ad diversas potentias pertinere, sicut colorem ad visum, imaginationem,
            et intellectum; sed sub diversa ratione; unde contingit ut una virtus specialis se
            extendat ad actus omnium virtutum secundum quamdam specialem rationem, sicut dicit
            philosophus de magnanimitate, quod operatur magnum in actibus omnium virtutum; unde et
            ceterarum virtutum ornatus quidam est: et tales virtutes dicuntur quodammodo generales,
            quia habent materiam generalem; quamvis objectum speciale habeant, propter specialem
            rationem objecti, quae in multis materiis invenitur. Et per hunc modum dico, quod
            obedientia est specialis virtus, quia attendit specialem rationem, scilicet praeceptum
            cum debito consentiendi. Et quia reddere alteri quod suum est et sibi debetur, est
            justitiae; ideo obedientia pars quaedam justitiae est, et specialiter divinae: quia hoc
            suum quod superioribus redditur, scilicet impletio mandatorum, est quaedam pars
            hujusmodi communis quod debitum dicitur, vel quod suum est, et quod etiam exigi posset
            coram judice: nam circa hujusmodi est proprie specialis justitia. Sed tamen sciendum,
            quod justitia specialis dupliciter sumitur: sumitur enim proprie et communiter.
            Propriissime sumpta specialis justitia, ut dicit philosophus in 5 Ethic., est tantum
            inter eos qui habent aequalitatem quamdam ad hoc quod stent coram principe, coram quo
            unus ab altero possit repetere quod suum est, secundum quem modum nec domini ad servum
            nec patris ad filium justitia dicitur esse: quia ea quae sunt servi, sunt domini: et ea
            quae sunt filii, sunt patris. Communiter autem justitia specialis attenditur etiam in
            hoc quod dominus reddit servo quod suum est, vel e converso, et sic de aliis, quia
            secundum hunc modum praedicta aequalitas non requiritur; et hoc modo accipiendo
            justitiam specialem, obedientia ad justitiam pertinet, quia per obedientiam inferior
            superiori reddit quod debet.</p>
          <p xml:id="ta-l2d44q2-d1e144">Ad primum ergo dicendum, quod obedientia, sicut et aliae virtutes, potest esse medium
            duorum vitiorum. Sciendum tamen, quod non in omnibus virtutibus potest accipi
            superabundantia secundum quamlibet circumstantiam, aliis circumstantiis rite ordinatis:
            ut patet in hac virtute quae dicitur veritas, cujus medium attenditur secundum hoc quod
            homo talem se esse ostendit qualis est; superabundantia autem ejus non attenditur
            secundum superabundantiam hujus circumstantiae quantum, aliis circumstantiis rite
            ordinatis, ut scilicet homo possit nimis hanc veritatem servare; sed superabundantia
            ejus est ex hoc quod aliquis de se majora ostendit quam sint, quod est secundum hanc
            circumstantiam quae est quid. Similiter etiam dico, quod superabundantia obedientiae
            accipitur secundum hoc quod obedit in illis in quibus debet non obedire; non autem
            secundum hoc quod obediat plus quam debet, aliis circumstantiis ordinate suppositis.</p>
          <p xml:id="ta-l2d44q2-d1e147">Ad secundum dicendum, quod obedientia etsi ad omnes actus virtutum se extendat, non
            tamen considerat in illis hoc quod est proprium unicuique virtuti (non enim elicit actum
            fortitudinis inquantum est medium inter timorem et audaciam); sed considerat in omnibus
            actibus virtutum unam rationem specialem, scilicet debitum fieri propter praeceptum
            superioris.</p>
          <p xml:id="ta-l2d44q2-d1e150">Ad tertium dicendum, quod obedientia ad justitiam reducitur specialem. Sed sciendum,
            quod una virtus reducitur ad aliam dupliciter: vel sicut pars ejus, vel sicut adjuncta
            ei. Sicut pars reducitur virtus ad virtutem, quando reducta habet pro objecto partem
            objecti illius virtutis ad quam reducitur: verbi gratia, objectum temperantiae est
            delectabile secundum tactum, cujus pars quaedam est delectabile venereum, et alia est
            delectabile quod est in cibis; et ideo castitas reducitur ad temperantiam sicut pars
            ejus; similiter et sobrietas, cujus objectum est delectabile in cibis; et per hunc modum
            obedientia reducitur ad justitiam specialem, ut patet ex dictis. Sed sicut adjuncta
            reducitur, quando virtus ad quam reducitur, habet pro objecto id quod est potissimum in
            aliqua materia; et illa quae reducitur, quae adjuncta dicitur, habet pro objecto id quod
            est minus principale: per quem modum mansuetudo ad fortitudinem reducitur: quia objectum
            fortitudinis est in maximis molestiis quae sunt circa mortem, sicut sunt bellicae; sed
            mansuetudo habet pro objecto reliquas molestias quae sunt iram excitantes, in qua medium
            tenet mansuetudo; et per hunc modum modestia, quae medium servat in delectationibus
            aliorum sensuum, et eutrapelia, quae medium servat in delectationibus ludorum,
            reducuntur ad temperantiam.</p>
          <p xml:id="ta-l2d44q2-d1e153">Ad quartum dicendum, quod perfectio alicujus virtutis potest attendi dupliciter: vel
            quantum ad id quod est proprium sibi, vel quantum ad id quod est proprium superioris
            virtutis, quae imperat actum ejus. Dico igitur, quod perfectio obedientiae ex
            diminutione debiti non est quantum ad propriam rationem obedientiae, sed quantum ad
            propriam rationem caritatis, quae imperat actum ejus sicut et actus aliarum
            virtutum.</p>
          <p xml:id="ta-l2d44q2-d1e156">Ad quintum dicendum, quod obedientia non est idem quod justitia legalis. Justitia enim
            legalis respicit praeceptum legis, et actus virtutum qui lege ordinantur, secundum quod
            sunt ad alterum, sicut philosophus in 5 Ethic. dicit: idest secundum quod ad bonum
            civitatis, quae legibus regitur, actus virtutum lege praeceptarum ordinantur: sed
            obedientia respicit praeceptum solummodo secundum quod habet rationem debiti ex ordine
            sui ad superiorem; unde non oportet quod sit generalis virtus.</p>
          <p xml:id="ta-l2d44q2-d1e159">Ad sextum dicendum, quod una virtus potest ex alia dupliciter oriri. Vel per modum
            causae finalis; et hoc modo virtus ex alia dicitur oriri, quando actus ejus ad finem
            alterius virtutis ordinatur: et per hunc modum caritas, cujus objectum est finis
            ultimus, omnium virtutum mater dicitur. Alio modo secundum quod ex actibus unius
            virtutis vel causatur alia virtus, vel conservatur; et obedientia hoc modo virtutum
            mater dicitur; quia ad hoc praecepta superiorum ordinantur ut ad virtutes inducant,
            praecipiendo ipsos actus virtutum, qui virtutes politicas causant, consuetudinem
            inducentes, sed ad virtutes infusas disponunt. Nec dico actum virtutis tantum qui est a
            virtute, sed eum etiam qui est ad virtutem vel sicut disponens vel sicut causans; sicut
            aliquis in peccato mortali existens actum obedientiae habere potest, quamvis obedientia
            et aliis virtutibus careat.</p>
        </div>
        <div xml:id="ta-l2d44q2-Dd1e163" type="articulus">
          <head xml:id="ta-l2d44q2-Hd1e165">Articulus 2</head>

          <head xml:id="ta-l2d44q2-Hd1e168" type="question-title">Utrum Christiani teneantur obedire potestatibus saecularibus,
            et maxime tyrannis</head>

          <p xml:id="ta-l2d44q2-d1e171">Ad secundum sic proceditur. Videtur quod Christiani non teneantur saecularibus
            potestatibus obedire, et praecipue tyrannis. Matth. 17, 25, dicitur: <quote xml:id="ta-l2d44q2-Qd1e173" source="http://scta.info/resource/mt17_25">ergo liberi
              sunt filii</quote>. Si enim in quolibet regno filii illius regis qui regno illi
            praefertur, liberi sunt, tunc filii regis cui omnia regna subduntur, in quolibet regno
            liberi esse debent. Sed Christiani effecti sunt filii Dei; Roman. 8, 16: <quote xml:id="ta-l2d44q2-Qd1e176" source="http://scta.info/resource/rom8_16">ipse
              enim spiritus testimonium reddit spiritui nostro quod sumus filii Dei</quote>. Ergo
            ubique sunt liberi; et ita saecularibus potestatibus obedire non tenentur.</p>
          <p xml:id="ta-l2d44q2-d1e180">Praeterea, servitus pro peccato inducta est, ut supra, quaest. 1, art. 1, dictum est.
            Sed per Baptismum homines a peccato mundantur. Ergo a servitute liberantur; et sic idem
            quod prius.</p>
          <p xml:id="ta-l2d44q2-d1e183">Praeterea, majus vinculum absolvit a minori, sicut lex nova ab observantia legis
            veteris. Sed in Baptismo homo obligatur Deo, quae obligatio est majus vinculum quam id
            quo homo obligatur homini per servitutem. Ergo per Baptismum a servitute absolvitur.</p>
          <p xml:id="ta-l2d44q2-d1e187">Praeterea, quilibet potest licite resumere, cum facultas adest, quod sibi injuste
            ablatum est. Sed multi saeculares principes tyrannice terrarum dominia invaserunt. Ergo
            cum facultas rebellandi illis conceditur, non tenentur illis obedire.</p>
          <p xml:id="ta-l2d44q2-d1e190">Praeterea, nullus tenetur ei obedire quem licite, immo laudabiliter potest interficere.
            Sed Tullius in libro de officiis salvat eos qui Julium Caesarem interfecerunt, quamvis
            amicum et familiarem, qui quasi tyrannus jura imperii usurpaverat. Ergo talibus nullus
            tenetur obedire.</p>
          <p xml:id="ta-l2d44q2-d1e193">Sed contra, 1 Petri 2, 18: <quote xml:id="ta-l2d44q2-Qd1e195" source="http://scta.info/resource/Ipetr2_18@1-6">servi subditi estote dominis vestris</quote>.</p>
          <p xml:id="ta-l2d44q2-d1e199">Praeterea, Rom. 13, 2: <quote xml:id="ta-l2d44q2-Qd1e201" source="http://scta.info/resource/rom13_2">qui potestati resistit, Dei ordinationi resistit</quote>.
            Sed non est licitum Dei ordinationi resistere. Ergo nec saeculari potestati resistere
            licet.</p>
          <p xml:id="ta-l2d44q2-d1e205">Respondeo dicendum, quod sicut dictum est, obedientia respicit in praecepto quod
            servat, debitum observandi. Hoc autem debitum causatur ex ordine praelationis, quae
            virtutem coactivam habet, non tantum temporaliter sed etiam spiritualiter propter
            conscientiam, ut apostolus dicit Roman. 13, secundum quod ordo praelationis a Deo
            descendit, ut apostolus, ibidem, innuit. Et ideo secundum hoc quod a Deo est, obedire
            talibus Christianus tenetur, non autem secundum quod a Deo praelatio non est. Dictum est
            autem, quod praelatio potest a Deo non esse dupliciter: vel quantum ad modum acquirendi
            praelationem, vel quantum ad usum praelationis. Quantum ad primum contingit dupliciter:
            aut propter defectum personae, quia indignus est; aut propter defectum in ipso modo
            acquirendi, quia scilicet per violentiam vel per simoniam, vel aliquo illicito modo
            acquirit. Ex primo defectu non impeditur quin jus praelationis ei acquiratur; et quoniam
            praelatio secundum suam formam semper a Deo est (quod debitum obedientiae causat); ideo
            talibus praelatis, quamvis indignis, obedire tenentur subditi. Sed secundus defectus
            impedit jus praelationis: qui enim per violentiam dominium surripit non efficitur vere
            praelatus vel dominus; et ideo cum facultas adest, potest aliquis tale dominium
            repellere: nisi forte postmodum dominus verus effectus sit vel per consensum subditorum,
            vel per auctoritatem superioris. Abusus autem praelationis potest esse dupliciter: vel
            ex eo quod est praeceptum a praelato, contrarium ejus ad quod praelatio ordinata est, ut
            si praecipiat actum peccati contrarium virtuti ad quam inducendam et conservandam
            praelatio ordinatur; et tunc aliquis praelato non solum non tenetur obedire, sed etiam
            tenetur non obedire, sicut et sancti martyres mortem passi sunt, ne impiis jussis
            tyrannorum obedirent: vel quia cogunt ad hoc ad quod ordo praelationis non se extendit;
            ut si dominus exigat tributa quae servus non tenetur dare, vel aliquid hujusmodi; et
            tunc subditus non tenetur obedire, nec etiam tenetur non obedire.</p>
          <p xml:id="ta-l2d44q2-d1e208">Ad primum ergo dicendum, quod illa praelatio quae ad utilitatem subditorum ordinatur,
            libertatem subditorum non tollit; et ideo non est inconveniens quod tali praelationi
            subjaceant qui per spiritum sanctum filii Dei effecti sunt. Vel dicendum, quod Christus
            loquitur de se et suis discipulis, qui nec servilis conditionis erant, nec res
            temporales habebant, quibus suis dominis obligarentur ad tributa solvenda; et ideo non
            sequitur quod omnis Christianus hujusmodi libertatis sit particeps, sed solum illi qui
            sequuntur apostolicam vitam, nihil in hoc mundo possidentes, et a conditione servili
            immunes.</p>
          <p xml:id="ta-l2d44q2-d1e212">Ad secundum dicendum, quod Baptismus non delet statim omnes poenalitates ex peccato
            primi parentis consequentes, sicut necessitatem moriendi et caecitatem, vel aliquid
            hujusmodi; sed regenerat in spem vivam illius vitae in qua omnia ista tollentur; et sic
            non oportet ut aliquis statim baptizatus a servili conditione liberetur, quamvis illa
            sit poena peccati.</p>
          <p xml:id="ta-l2d44q2-d1e215">Ad tertium dicendum, quod majus vinculum non absolvit a minori, nisi quando non
            compatitur se cum illo; sicut umbra et veritas simul esse non possunt: propter quod
            veniente veritate Evangelii, umbra veteris legis cessavit. Sed vinculum quo in Baptismo
            quis ligatur, compatitur vinculum servitutis; et ideo non absolvit ab illo.</p>
          <p xml:id="ta-l2d44q2-d1e218">Ad quartum dicendum, quod qui per violentiam praelationem accipiunt, non sunt veri
            praelati; unde nec eis obedire tenentur subditi nisi sicut dictum est.</p>
          <p xml:id="ta-l2d44q2-d1e221">Ad quintum dicendum, quod Tullius loquitur in casu illo quando aliquis dominium sibi
            per violentiam surripit, nolentibus subditis, vel etiam ad consensum coactis, et quando
            non est recursus ad superiorem, per quem judicium de invasore possit fieri: tunc enim
            qui ad liberationem patriae tyrannum occidit, laudatur, et praemium accipit.</p>
        </div>
        <div xml:id="ta-l2d44q2-Dd1e225" type="articulus">
          <head xml:id="ta-l2d44q2-Hd1e227">Articulus 3</head>

          <head xml:id="ta-l2d44q2-Hd1e230" type="question-title">Utrum religiosi professi teneantur obedire praelatis suis in
            omnibus</head>

          <p xml:id="ta-l2d44q2-d1e233">Ad tertium sic proceditur. Videtur quod obedientiam professi simpliciter teneantur
            obedire praelatis suis. Colos. 3, 20: <quote xml:id="ta-l2d44q2-Qd1e235" source="http://scta.info/resource/col3_20@1-5">filii obedite parentibus per omnia</quote>.
            Sed magis tenetur obedire quis patri spirituali quam carnali. Ergo spirituales filii,
            praecipue obedientiam professi, patribus spiritualibus in omnibus obedire tenentur.</p>
          <p xml:id="ta-l2d44q2-d1e239">Praeterea, beatus Benedictus dicit in regula, quod si praelatus etiam impossibile
            praecipiat, tentandum impossibile tamen est. Sed multo magis tenetur quis ad obediendum
            in possibilibus quam in impossibilibus. Ergo in omnibus possibilibus simpliciter
            obedientiam professus obedire tenetur praelato.</p>
          <p xml:id="ta-l2d44q2-d1e242">Praeterea, religio quaelibet principaliter tria vota substantialia habet, scilicet
            castitatis, paupertatis, et obedientiae. Sed castitatem tenetur omnibus modis servare,
            et similiter paupertatem, ut nihil proprium habeat. Ergo et obedientiam sic tenetur
            servare ut in omnibus simpliciter obediat.</p>
          <p xml:id="ta-l2d44q2-d1e246">Praeterea, inferiori non relinquitur judicium de superiori. Sed si subditus haberet
            discernere in quo obediret, in quo non, relinqueretur sibi judicium de praecepto
            superioris. Ergo subditus tenetur in omnibus simpliciter obedire.</p>
          <p xml:id="ta-l2d44q2-d1e249">Praeterea, quilibet Christianus tenetur praelatis spiritualibus obedire. Si ergo
            profitentes obedientiam non tenerentur simpliciter in omnibus obedire, in nullo
            differrent profitentes obedientiam a non profitentibus, et sic talis professio
            supervacua esset. Ergo cum non sit supervacua, tenentur in omnibus obedire.</p>
          <p xml:id="ta-l2d44q2-d1e252">Sed contra, Bernardus dicit in Lib. de Disp. et praecepto: <quote xml:id="ta-l2d44q2-Qd1e254">nihil me prohibeat
              horum quae promisi, nihil plus exigat quam promisi</quote>. Sed non promittuntur nisi
            illa quae sunt in regula. Ergo non tenetur subditus in aliis obedire nisi quae ad
            regulam pertinent.</p>
          <p xml:id="ta-l2d44q2-d1e258">Praeterea, nullus tenetur ad aliquid ad quod ceteri non tenentur, nisi secundum quod ad
            illud ex voto se obligat speciali. Sed profitentes non vovent obedire in omnibus, sed
            solum obedire secundum regulam talem vel talem. Ergo non tenentur in omnibus obedire. Et
            haec etiam ratio accipitur ex verbis Bernardi in eodem libro dicentis de hoc: <quote xml:id="ta-l2d44q2-Qd1e260">non
              parum praelati praescribitur voluntati, quod is qui profitetur, spondet obedientiam;
              non tamen obedientiam omnimodam, sed determinate secundum regulam, nec aliam quam
              sancti Benedicti</quote>; et post subdit: <quote xml:id="ta-l2d44q2-Qd1e263">praefixam praelatus sibi ex regula
              sciat mensuram; et sic sua demum imperia moderari circa id solum quod rectum esse
              constiterit; nec quodlibet rectum, sed hoc tantum quod praedictus pater
              constituit</quote>.</p>
          <p xml:id="ta-l2d44q2-d1e267">Respondeo dicendum, quod est triplex obedientia: scilicet indiscreta, imperfecta
            (discreta tamen) et perfecta. Indiscreta obedientia, quae nec obedientia dici debet, est
            quando aliquis obedit in illis quae divinae legis regulae contrariantur, quam debet
            inviolabiliter observare: vel etiam in illis quae contrariantur regulae quam professus
            est, in his dumtaxat quae dispensationi praelati non subduntur, et ad hanc obedientiam
            nullus tenetur, immo quilibet tenetur eam non habere. Imperfecta autem obedientia, sed
            sufficiens ad salutem obedientiam profitentibus, est illa qua aliquis obedit in his quae
            servare promisit, et non aliis; unde b. Benedictus dicit: <quote xml:id="ta-l2d44q2-Qd1e269">ceterum subditus
              hujusmodi obedientiam quae voti finibus cohibetur, noverit imperfectam</quote>; et ad
            hanc obedientiam profitentes obedientiam ex necessitate coguntur. Obedientia vero
            perfecta est secundum quam subditus simpliciter obedit in omnibus quae non sunt
            contraria legi divinae, vel regulae quam professus est; unde ibidem b. Benedictus dicit:
              <quote xml:id="ta-l2d44q2-Qd1e272">perfecta obedientia legem nescit, terminis non arctatur, nec continetur
              professionis angustiis; largiori voluntate fertur in latitudinem caritatis, et ad omne
              quod injungitur, spontaneo vigore liberalis alacrisque animi, modum non considerans,
              in infinitum extenditur</quote>; et ad hanc obedientiam nullus tenetur debito
            necessitatis, sed solum ex honestate quadam, sicut tenetur semper aemulari charismata
            meliora. Quidam tamen aliter dicunt, scilicet quod obedientiam professi, ex necessitate
            tenentur obedire praelatis suis non solum in his quae ad regulam pertinent, sed in
            omnibus quae regulae non contrariantur, sive sint indifferentia, sive de numero bonorum,
            dummodo non sint altiora quam professio proprii ordinis requirit; sed ad aequalia vel
            faciliora praelatus cogere potest, etiam si secundum praecepta regulae non sint. Sed
            prima opinio est longe melior: quia cum debitum obedientiae ex ordine praelationis
            causetur, ad illa tantummodo ex obedientiae voto subditus obligatur ad quae praelatio
            est ordinata. Ad hoc autem praelationes in religionibus ordinantur, ut status religionis
            secundum instituta regulae conservetur; et ideo in his solum quae ad regulam pertinent,
            debitum obedientiae causatur. Sciendum autem, quod ad regulam pertinet aliquid
            dupliciter; vel directe vel indirecte. Directe, sicut ea quae in statutis regulae
            continentur, ut non comedere carnes, tenere silentium, et hujusmodi. Indirecte, sicut ea
            quae pertinent ad mutua obsequia, sine quibus status religionis servari non posset, vel
            etiam quae pertinent ad poenam transgressionum; etsi de eis nulla specialis mentio in
            regula fiat.</p>
          <p xml:id="ta-l2d44q2-d1e276">Ad primum ergo dicendum, quod praeceptum apostoli intelligitur non de omnibus absolute,
            sed de omnibus quae ad praelationem patris ad filium pertinent: quia in quibusdam, ut
            philosophus dicit in 9 Ethic., magis est obediendum patri, et in quibusdam magis duci
            exercitus quam patri, et in quibusdam magis medico, et sic de aliis.</p>
          <p xml:id="ta-l2d44q2-d1e280">Ad secundum dicendum, quod beatus Benedictus loquitur de obedientia perfecta, quam
            omnes obedientiam profitentes ex honestate aemulari debent; non tamen obligantur ex
            necessitate.</p>
          <p xml:id="ta-l2d44q2-d1e283">Ad tertium dicendum, quod castitas est virtus habens determinatam materiam, et
            determinatum actum: similiter et paupertas. Obedientia vero habet generalem materiam, ut
            dictum est; et ideo si aliquis obedientiam absolute voveret in omnibus, esset confusio
            religionum, quia idem teneretur servare unus quod alter; et ideo votum obedientiae
            determinatur secundum certam regulam. Non est autem simile de aliis duobus votis.</p>
          <p xml:id="ta-l2d44q2-d1e286">Ad quartum dicendum, quod quamvis subditus non habeat judicare de praecepto praelati,
            habet tamen judicare de actu proprio in his dumtaxat in quibus praelato ex ordine
            praelationis subditus non est; et ideo non oportet quod in omnibus obediat, immo necesse
            est quod in quibusdam non obediat.</p>
          <p xml:id="ta-l2d44q2-d1e289">Ad quintum dicendum, quod illi qui obedientiam non profitentur, non tenentur in omnibus
            obedire spiritualibus praelatis, nisi in illis quae pertinent ad regulam quam in
            Baptismo professi sunt, ut scilicet abrenuntiantes Satanae et omnibus pompis ejus et
            Christianam vitam agere profitentes, induant novum hominem, qui secundum Deum creatus
            est.</p>
        </div>
        <div xml:id="ta-l2d44q2-Dd1e294">
          <head xml:id="ta-l2d44q2-Hd1e296">Expositio textus</head>
          <p xml:id="ta-l2d44q2-d1e299"><quote xml:id="ta-l2d44q2-Qd1e300">Post praedicta, consideratione dignum occurrit</quote>. Ratio ordinis est: quia
            potentia per actum cognoscitur; unde prius de actu peccati determinandum fuit quam de
            potentia peccandi; quamvis potentia actu naturaliter sit prior. <quote xml:id="ta-l2d44q2-Qd1e303">Utrum potentia
              peccandi sit nobis a Deo vel a nobis</quote>. Videtur debuisse dicere, potentiae
            peccandi, pluraliter, quia actibus plurium potentiarum peccare contingit. Sed dicendum,
            quod nulla potentia habet quod eliciat actum peccati, nisi inquantum est voluntas vel a
            voluntate mota; et ideo una potentia est secundum quam primo peccatum inest, scilicet
            voluntas vel liberum arbitrium. <quote xml:id="ta-l2d44q2-Qd1e306">Mala voluntas non a Deo nobis est, sed a nobis et
              a Diabolo</quote>. Hoc verum est, si sumatur voluntas pro actu voluntatis; non autem
            si sumatur pro potentia, quae est principium actus; et ideo similitudo nulla est, per
            quam a simili de potentia concludere volunt. <quote xml:id="ta-l2d44q2-Qd1e309">Sed pluribus sanctorum testimoniis
              indubitanter monstratur quod potestas mali a Deo est</quote>. Videtur quod probatio
            Magistri nihil valeat: quia auctoritates sequentes non loquuntur de potentia peccandi,
            sed de potestate praelationis. Sed dicendum quod in potestate praelationis, quae
            habitualis potentia est, includitur etiam habitualis potestas peccandi: quia propter
            potestatem praelationis multa peccata praelati facere possunt, quae non possent, si
            praelati non essent. <quote xml:id="ta-l2d44q2-Qd1e312">Per me reges regnant, et tyranni per me terram
              tenent</quote>. Quae sit differentia inter regem et tyrannum, ex dictis in tertio
            articulo primae quaestionis apparet. <quote xml:id="ta-l2d44q2-Qd1e315">Sed sciendum est, apostolum ibi loqui de
              saeculari potestate</quote>. Videtur quod solutio Magistri sit insufficiens: quia
            superius ostendit etiam potestatem nocendi quam Diabolus habet, a Deo esse; et ita
            videtur quod si potestati est obediendum, quia potestas est a Deo, etiam Diabolo sit
            obediendum. Sed dicendum quod proculdubio auctoritas apostoli tantum de potestate
            praelationis intelligitur; cujusmodi potestatem supra homines Diabolus non habet; nisi
            inquantum cum eo quasi foedus ineunt, consentientes ei per peccatum, sicut servi ejus
            effecti. Sed hoc pactum illicitum est; et ideo ex hoc non acquiritur debitum obediendi,
            sed pactum frangendum est; Isa. 28, 18: <quote xml:id="ta-l2d44q2-Qd1e319" source="http://scta.info/resource/is28_18@8-13">pactum vestrum cum Inferno non
              stabit</quote>. Unde non oportet ut omni potestati quae a Deo sit, obediatur, sed ei
            tantum quae a Deo est ad hoc instituta ut sibi debita obedientia impendatur, cujusmodi
            est sola praelationis potestas. <quote xml:id="ta-l2d44q2-Qd1e322">Contemne potestatem timendo majores
              potestates</quote>. Ex hoc videtur quod sit magis obediendum majori potestati quam
            minori. Sed hoc videtur esse falsum. Quia in quibusdam magis obeditur uni quam alteri,
            et in quibusdam minus, sicut in quibusdam plus patri quam duci exercitus, et in
            quibusdam plus duci exercitus quam patri, ut in 9 Ethic. dicitur. Ergo sequitur quod
            idem eodem sit major et minor. Praeterea, archiepiscopi potestas est major quam potestas
            episcopi. Sed in quibusdam plus tenentur obedire subditi suis episcopis quam
            archiepiscopis. Ergo non semper majori potestati est obediendum magis. Praeterea,
            abbates monasteriorum subduntur episcopis, nisi sint exempti. Ergo potestas episcopi est
            major quam potestas abbatis. Sed monachus tenetur plus obedire abbati quam episcopo.
            Ergo non semper majori potestati obediendum est magis. Praeterea, potestas spiritualis
            est altior quam saecularis. Si ergo majori potestati magis est obediendum, praelatus
            spiritualis semper absolvere poterit a praecepto potestatis saecularis: quod est falsum.
            Respondeo dicendum, quod potestas superior et inferior dupliciter possunt se habere. Aut
            ita quod inferior potestas ex toto oriatur a superiori; et tunc tota virtus inferioris
            fundatur supra virtutem superioris; et tunc simpliciter et in omnibus est magis
            obediendum potestati superiori quam inferiori; sicut etiam in naturalibus causa prima
            plus influit supra causatum causae secundae quam etiam ipsa causa secunda, ut in Lib. de
            causis dicitur: et sic se habet potestas Dei ad omnem potestatem creatam; sic etiam se
            habet potestas imperatoris ad potestatem proconsulis; sic etiam se habet potestas Papae
            ad omnem spiritualem potestatem in Ecclesia: quia ab ipso Papa gradus dignitatum diversi
            in Ecclesia et disponuntur et ordinantur; unde ejus potestas est quoddam Ecclesiae
            fundamentum, ut patet Matth. 16. Et ideo in omnibus magis tenemur obedire Papae quam
            episcopis vel archiepiscopis, vel monachus abbati, absque ulla distinctione. Potest
            iterum potestas superior et inferior ita se habere, quod ambae oriantur ex una quadam
            suprema potestate, quae unam alteri subdit secundum quod vult; et tunc una non est
            superior altera nisi in his quibus una supponitur alii a suprema potestate; et in illis
            tantum est magis obediendum superiori quam inferiori: et hoc modo se habent potestates
            et episcopi et archiepiscopi descendentes a Papae potestate. Ad primum ergo dicendum,
            quod non est inconveniens patrem esse superiorem in rebus familiaribus, et ducem in
            rebus bellicis; sed ei qui in omnibus superior est, scilicet Deo, simpliciter est magis
            obediendum, et ei qui vices Dei gerit plenarie. Ad secundum dicendum, quod in illis in
            quibus magis obediendum est episcopo quam archiepiscopo; archiepiscopus non est superior
            episcopo, sed tantum in casibus determinatis a jure, in quibus ab episcopo recurritur ad
            archiepiscopum. Ad tertium dicendum, quod monachus magis tenetur obedire abbati quam
            episcopo in illis quae ad statuta regulae pertinent; in his autem quae ad disciplinam
            ecclesiasticam pertinent, magis tenetur episcopo: quia in his abbas est episcopo
            suppositus. Ad quartum dicendum, quod potestas spiritualis et saecularis, utraque
            deducitur a potestate divina; et ideo intantum saecularis potestas est sub spirituali,
            inquantum est ei a Deo supposita, scilicet in his quae ad salutem animae pertinent; et
            ideo in his magis est obediendum potestati spirituali quam saeculari. In his autem quae
            ad bonum civile pertinent, est magis obediendum potestati saeculari quam spirituali,
            secundum illud Matth. 22, 21: <quote xml:id="ta-l2d44q2-Qd1e325" source="http://scta.info/resource/mt22_21">reddite quae sunt Caesaris Caesari</quote>. Nisi
            forte potestati spirituali etiam saecularis potestas conjungatur, sicut in Papa, qui
            utriusque potestatis apicem tenet, scilicet spiritualis et saecularis, hoc illo
            disponente qui est sacerdos et rex in aeternum, secundum ordinem Melchisedech, rex
            regum, et dominus dominantium, cujus potestas non auferetur et regnum non corrumpetur in
            saecula saeculorum. Amen.</p>
        </div>
      </div>
    </body>
  </text>
</TEI>