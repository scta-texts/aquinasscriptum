<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 30, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 30, Quaestio 2</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="468a"/>
      </div>
    </front>
    <body>
      <div xml:id="ta-l4d30q2">
        <head xml:id="ta-l4d30q2-Hd1e97">Quaestio 2</head>
        <div xml:id="ta-l4d30q2-Dd1e100">
          <head xml:id="ta-l4d30q2-Hd1e102">Prooemium</head>
          <p xml:id="ta-l4d30q2-d1e105">Deinde quaeritur de matrimonio beatae virginis, et circa hoc quaeruntur tria: 1 de voto
            et matrimonio beatae virginis; 2 utrum fuerit illud matrimonium perfectum; 3 utrum
            fuerit aliquando consummatum, ut Elvidius dixit.</p>

        </div>
        <div xml:id="ta-l4d30q2-Dd1e109" type="articulus">
          <head xml:id="ta-l4d30q2-Hd1e111">Articulus 1</head>

          <head xml:id="ta-l4d30q2-Hd1e114" type="question-title">Utrum beata virgo debuerit virginitatem vovere</head>

          <div xml:id="ta-l4d30q2-Dd1e117">
            <head xml:id="ta-l4d30q2-Hd1e119">Quaestiuncula 1</head>
            <p xml:id="ta-l4d30q2-d1e122">Ad primum sic proceditur. Videtur quod beata virgo non debuerit virginitatem vovere.
              Quia in lege maledictio debebatur illis qui semen non relinquebant super terram, ut
              patet Deuter. 7. Sed adhuc durabat status legis. Ergo non debuit virginitatem
              vovere.</p>
            <p xml:id="ta-l4d30q2-d1e125">Praeterea, votum virginitatis pertinet ad perfectionem consiliorum. Sed talis
              perfectio debuit a Christo inchoari, qui venit legem consiliis adimplere. Ergo ante
              Christi adventum non debuit virginitatem vovere.</p>
            <p xml:id="ta-l4d30q2-d1e128">Sed contra, in matre Christi debebat omnis esse perfectio. Sed votum virginitatis est
              de maximis perfectionibus. Ergo non debuit ei deesse.</p>

          </div>
          <div xml:id="ta-l4d30q2-Dd1e132">
            <head xml:id="ta-l4d30q2-Hd1e134">Quaestiuncula 2</head>
            <p xml:id="ta-l4d30q2-d1e137">Ulterius. Videtur quod non debuit esse matrimonio juncta. Quia voventibus
              virginitatem non solum nubere, sed velle nubere est damnabile, ut Hieronymus dicit.
              Sed nihil damnabile debuit esse in beata virgine. Ergo postquam virginitatem vovit,
              nubere non debuit.</p>
            <p xml:id="ta-l4d30q2-d1e140">Praeterea, vovens virginitatem periculo se exponeret, si se in potestatem viri
              traderet. Sed hoc est peccatum. Ergo beata virgo non debuit sui potestatem alteri
              tradere nubendo; ergo nec nubere.</p>
            <p xml:id="ta-l4d30q2-d1e143">Praeterea, quicumque consentit in matrimonium, consentit aliquo modo in carnalem
              copulam, ad minus implicite. Sed consensus in carnalem copulam aliquid diminuit de
              puritate virginitatis, ad minus inquantum ad virginitatem mentis. Cum ergo matri Dei
              deberetur talis puritas qua major sub Deo nequit intelligi, ut Anselmus dicit, videtur
              quod non debuit nubere.</p>
            <p xml:id="ta-l4d30q2-d1e146">Sed contra est quod dicitur Matth. 1, 18: <quote xml:id="ta-l4d30q2-Qd1e148" source="http://scta.info/resource/mt1_18">cum esset desponsata mater Jesu
                Maria Joseph</quote>; in textu, et Glossa.</p>
            <p xml:id="ta-l4d30q2-d1e153">Praeterea, Christus sua nativitate debuit ita virginitatem commendare, quod nuptiis
              non derogaret. Non autem melius potuit utrumque approbare quam ut de virgine nupta
              nasceretur. Ergo et cetera.</p>

          </div>
          <div xml:id="ta-l4d30q2-Dd1e157">
            <head xml:id="ta-l4d30q2-Hd1e159">Quaestiuncula 3</head>
            <p xml:id="ta-l4d30q2-d1e162">Ulterius. Videtur quod causae matrimonii ejus assignatae in littera non sint
              convenientes. Quia Diabolus, cum habeat lucida naturalia, plura potest cognoscere
              naturali cognitione quam homo. Sed homo etiam sensu potest cognoscere de aliqua an sit
              virgo. Ergo multo fortius Diabolus hoc scire poterat.</p>
            <p xml:id="ta-l4d30q2-d1e165">Praeterea, Diabolus bene scit quod illa est virgo quae nunquam conjuncta est viro.
              Sed Diabolus scire poterat quod Joseph nunquam carnaliter ei conjunctus fuerat. Ergo
              per hoc quod erat nupta, non occultabatur ei virginitas matris Dei.</p>
            <p xml:id="ta-l4d30q2-d1e168">Praeterea, mysterium divinitatis Christi non minus miraculis quam virginitate matris
              demonstratum est. Sed illa miracula Diabolus vidit. Ergo non oportuit quod mysterium
              incarnationis ejus ei per nuptias matris celaretur.</p>
            <p xml:id="ta-l4d30q2-d1e171">Item, si non esset nupta, non poterat lapidari propter suspicionem fornicationis,
              quasi adultera. Ergo videtur quod non propter hoc oportebat eam nubere.</p>
            <p xml:id="ta-l4d30q2-d1e175">Praeterea, ex hoc quod nupta fuisset, Judaei magis aedificati fuissent ad fidem, qui
              scriptum invenerunt: <quote xml:id="ta-l4d30q2-Qd1e177">ecce virgo concipiet</quote>; et ita virginitas matris non
              debuit vir per nuptias occultari.</p>
            <p xml:id="ta-l4d30q2-d1e181">Item, Christus venit ut labores nostros sustineret, et per hoc auferret. Ergo non
              oportuit quod haberet mater ejus virum ad ejus obsequia.</p>
          </div>
          <div xml:id="ta-l4d30q2-Dd1e186">
            <head xml:id="ta-l4d30q2-Hd1e188">Quaestiuncula 1</head>
            <p xml:id="ta-l4d30q2-d1e191">Respondeo dicendum, quod in beata virgine debuit apparere omne illud quod
              perfectionis fuit. Virginitas autem, quamvis in se optima, tamen pro tempore illo ei
              matrimonium praeferebatur propter expectationem benedicti seminis per viam
              generationis venturi; et ideo beata virgo vovit virginitatem tamquam optimum et sibi
              acceptissimum; non tamen simpliciter, sed sub conditione honestissima, haec scilicet,
              nisi Deus aliter ordinaret: nec istam conditionem apposuit ut dubitaret an vellet
              virgo permanere, sed an deberet; et hoc est quod Augustinus in littera dicit, quod
              proposuit se perseveraturam virginem, nisi Deus aliter ordinaret.</p>
            <p xml:id="ta-l4d30q2-d1e194">Ad primum ergo dicendum, quod beata virgo fuit confinium veteris et novae legis,
              sicut aurora diei et noctis; et ideo votum ejus sapuit novam legem, inquantum
              virginitatem vovit; et veterem, inquantum conditionem apposuit.</p>
            <p xml:id="ta-l4d30q2-d1e197">Ad secundum dicendum, quod perfectio consiliorum quantum ad consummationem incipere
              debuit a Christo; sed quantum ad aliquam inchoationem convenienter a matre ejus
              incepit.</p>

          </div>
          <div xml:id="ta-l4d30q2-Dd1e201">
            <head xml:id="ta-l4d30q2-Hd1e203">Quaestiuncula 2</head>
            <p xml:id="ta-l4d30q2-d1e206">Ad secundam quaestionem dicendum, quod conveniens fuit matrem Christi matrimonio esse
              junctam tum propter causas in littera assignatas, tum etiam propter alias causas:
              quarum prima est, ut significaret Ecclesiam, quae est virgo et sponsa. Secunda, ut per
              Joseph genealogia Mariae texeretur: non enim erat consuetudo apud Hebraeos ex parte
              mulierum genealogiam computare. Tertia, ut virginibus excusatio tolleretur, si de
              fornicatione infamantur. Quarta, ut nuptias Christus sua nativitate approbaret.
              Quinta, ut major perfectio virginitatis in beata virgine ostenderetur, dum in ipso
              matrimonio virgo permansit.</p>
            <p xml:id="ta-l4d30q2-d1e209">Ad primum ergo dicendum, quod post votum virginitatis absolute factum non potest
              aliquis in matrimonium consentire sine peccato: quia si sit votum solemne, non fit
              verum matrimonium; si autem sit votum simplex, verum matrimonium est quod sequitur;
              tamen peccant contrahentes. Votum autem beatae virginis non fuit solemne, sed simplex
              in corde expressum; nec absolutum, sed sub conditione, ut in littera patet; et ideo
              potuit sine peccato ex speciali spiritus sancti consilio, cujus dispositio
              conditionaliter in suo voto cadebat, in matrimonium consentire.</p>
            <p xml:id="ta-l4d30q2-d1e212">Ad secundum dicendum, quod beata virgo antequam contraheret cum Joseph, fuit
              certificata divinitus quod Joseph in simili proposito erat; et ideo non se commisit
              periculo nubens. Nec tamen propter hoc aliquid veritati deperiit, quia illud
              propositum non fuit conditionaliter in consensu appositum: talis enim conditio cum sit
              contra matrimonii bonum, scilicet prolem procreandam, matrimonium tolleret.</p>
            <p xml:id="ta-l4d30q2-d1e215">Ad tertium dicendum, quod copula carnalis cecidit implicite sub consensu beatae
              virginis, sicut actus implicite continetur in potentia, ut ex supra dictis, dist. 28,
              qu. 1, art. 4, patet. Potentia autem ad carnalem copulam non contrariatur virginitati,
              nec diminuit aliquid de puritate ipsius nisi ratione actus; qui quidem nunquam fuit in
              proposito beatae virginis, sed erat jam certificata quod actus nunquam sequi
              deberet.</p>

          </div>
          <div xml:id="ta-l4d30q2-Dd1e219">
            <head xml:id="ta-l4d30q2-Hd1e221">Quaestiuncula 3</head>
            <p xml:id="ta-l4d30q2-d1e224">Ad tertiam quaestionem dicendum, quod rationes quae in littera ponuntur, convenientes
              sunt: quarum una accipitur ex parte conceptus, scilicet ut partus Diabolo celaretur;
              secunda ex parte matris, ut scilicet non lapidaretur; tertia ex parte Joseph, scilicet
              ut obsequeretur et matri et puero, et testimonium praeberet virginitatis.</p>
            <p xml:id="ta-l4d30q2-d1e227">Ad primum ergo dicendum, quod Diabolus cognitione naturali bene potuisset perpendere
              virginitatem matris Dei cum toto hoc quod nupta erat, nisi prohibitus fuisset a
              diligenti examinatione eorum quae circa ipsam erant, divina virtute.</p>
            <p xml:id="ta-l4d30q2-d1e230">Et similiter dicendum ad secundum.</p>
            <p xml:id="ta-l4d30q2-d1e233">Ad tertium dicendum, quod per alia etiam miracula non aperte poterat cognoscere ipsum
              esse filium Dei: quia simul videbat in eo signa infirmitatis et virtutis; unde si
              aliquando aliquid de divinitate ejus confitebatur, magis ex praesumptione quam ex
              certitudine procedebat. Sed hoc propter praecedens vaticinium fuisset certissimum
              signum filii Dei viventis.</p>
            <p xml:id="ta-l4d30q2-d1e237">Ad quartum dicendum, quod intelligitur de lapidatione infamiae: vel quia erat de
              stirpe sacerdotali ex parte matris; quod patet ex hoc quod Elisabeth, quae erat de
              filiabus Aaron, dicitur ejus cognata. Luc. 1. Filia autem sacerdotis, etiam non nupta,
              deprehensa in stupro exurebatur, ut patet Lev. 21: sed ex parte patris erat de stirpe
              David. Bene enim poterant per matrimonium conjugi filiae Aaron illis de tribu regia,
              vel etiam quibuslibet alterius tribus, eo quod non acceperant hereditatem divisam ab
              aliis tribubus; et sic ex hoc non potuit confusio sortium provenire, quae erat causa
              prohibitionis matrimonii contrahendi inter illos qui erant de diversis tribubus.</p>
            <p xml:id="ta-l4d30q2-d1e240">Ad quintum dicendum, quod dominus maluit permittere Judaeos dubitare de deitate sua
              quam de castitate matris, sciens lubricam esse virginitatis famam, ut Ambrosius
              dicit.</p>
            <p xml:id="ta-l4d30q2-d1e243">Ad sextum dicendum, quod Christus non debuit necessitatis solatium refutare: quia hoc
              perversitatis magis est quam humilitatis.</p>
          </div>
        </div>
        <div xml:id="ta-l4d30q2-Dd1e248" type="articulus">
          <head xml:id="ta-l4d30q2-Hd1e250">Articulus 2</head>

          <head xml:id="ta-l4d30q2-Hd1e253" type="question-title">Utrum matrimonium praedictum fuerit perfectum</head>

          <p xml:id="ta-l4d30q2-d1e256">Ad secundum sic proceditur. Videtur quod matrimonium praedictum non fuerit perfectum.
            Perfectum enim matrimonium ex absoluto consensu procedit. Sed beata virgo non absolute
            in matrimonium consensisse videtur, sicut nec absolute vovisse; cum in utroque se
            dispositioni divinae commiserit, ut in littera dicitur. Ergo non fuit perfectum
            matrimonium.</p>
          <p xml:id="ta-l4d30q2-d1e259">Praeterea, significatio est de essentia matrimonii, inquantum est sacramentum. Sed
            matrimonium illud non fuit perfectum in consignificatione, ut in littera dicitur. Ergo
            non fuit perfectum sacramentum.</p>
          <p xml:id="ta-l4d30q2-d1e262">Praeterea, ubi deest ultima consummatio, non est vera perfectio. Sed matrimonium beatae
            virginis nunquam fuit consummatum. Ergo non fuit vere perfectum.</p>
          <p xml:id="ta-l4d30q2-d1e266">Praeterea, perfectum dicitur esse matrimonium ex eo quod habet bonum prolis. Sed illud
            matrimonium non habuit bonum prolis, quia proles quae fuit in illo matrimonio educata,
            non fuit effectus illius matrimonii, sicut nec filius adoptivus dicitur bonum
            matrimonii. Ergo non fuit perfectum matrimonium.</p>
          <p xml:id="ta-l4d30q2-d1e269">Praeterea, post perfectum matrimonium non licet alicui sponsam dimittere. Sed Joseph,
            quamvis esset justus, volebat eam occulte dimittere, ut dicitur Matth. 1. Ergo nondum
            erat perfectum matrimonium.</p>
          <p xml:id="ta-l4d30q2-d1e272">Sed contra, <quote xml:id="ta-l4d30q2-Qd1e274">Dei perfecta sunt opera</quote>; Deut. 32, 4. Sed illud matrimonium
            fuit divinitus inspiratum. Ergo fuit perfectum.</p>
          <p xml:id="ta-l4d30q2-d1e278">Praeterea, per matrimonium non dicuntur aliqui conjuges, nisi sit perfectum. Sed Maria
            dicitur conjux Joseph. Matth. 1. Ergo fuit inter eos perfectum matrimonium.</p>
          <p xml:id="ta-l4d30q2-d1e281">Respondeo dicendum, quod duplex est perfectio matrimonii. Una quantum ad esse ipsius,
            quae fit per consensum verbis de praesenti expressum; et tali perfectione matrimonium
            illud perfectum fuit. Alia est perfectio quantum ad operationem; et sic non fuit
            perfectum, quia actus proprius matrimonii est carnalis copula.</p>
          <p xml:id="ta-l4d30q2-d1e284">Ad primum ergo dicendum, quod beata virgo absolute in matrimonium consensit, ut
            certificata divinitus; sed in matrimonium sic consentiens virginitatem suam Deo
            commisisse in littera dicitur.</p>
          <p xml:id="ta-l4d30q2-d1e288">Ad secundum dicendum, quod significatio non quaelibet est de essentia sacramenti, sed
            illa qua significatur effectus sacramenti; et ideo ratio non sequitur.</p>
          <p xml:id="ta-l4d30q2-d1e291">Ad tertium dicendum, quod ratio illa procedit de secunda perfectione quae consummatio
            dicitur matrimonii.</p>
          <p xml:id="ta-l4d30q2-d1e294">Ad quartum dicendum, quod proles non dicitur bonum matrimonii solum inquantum per
            matrimonium generatur, sed inquantum in matrimonio suscipitur et educatur; et sic bonum
            illius matrimonii fuit proles illa et non primo modo. Nec tamen de adulterio natus, nec
            filius adoptivus qui in matrimonio educatur, est bonum matrimonii: quia matrimonium non
            ordinatur ad educationem illorum, sicut hoc matrimonium fuit ad hoc ordinatum
            specialiter quod proles illa susciperetur in eo, et educaretur.</p>
          <p xml:id="ta-l4d30q2-d1e297">Ad quintum dicendum, quod Joseph noluit eam dimittere quasi aliam ducturus, vel propter
            aliquam suspicionem, sed quia timebat tantae sanctitati cohabitare propter reverentiam;
            unde dictum est ei: <quote xml:id="ta-l4d30q2-Qd1e299" source="http://scta.info/resource/mt1_20">noli timere</quote>; Matth. 1, 20.</p>

        </div>
        <div xml:id="ta-l4d30q2-Dd1e304" type="articulus">
          <head xml:id="ta-l4d30q2-Hd1e306">Articulus 3</head>

          <head xml:id="ta-l4d30q2-Hd1e309" type="question-title">Utrum matrimonium illud fuerit aliquando consummatum</head>

          <p xml:id="ta-l4d30q2-d1e312">Ad tertium sic proceditur. Videtur quod matrimonium illud fuerit aliquando consummatum.
            Dicitur enim Matth. 1, 18: <quote xml:id="ta-l4d30q2-Qd1e314" source="http://scta.info/resource/mt1_18">antequam convenirent, inventa est in utero habens de
              spiritu sancto</quote>. Et item 25: <quote xml:id="ta-l4d30q2-Qd1e317">non cognoscebat eam donec peperit filium
              suum primogenitum</quote>. Ergo videtur quod post cognoverit eam.</p>
          <p xml:id="ta-l4d30q2-d1e321">Praeterea, primum dicitur respectu secundi. Sed Christus in auctoritate inducta dicitur
            primogenitus filius virginis. Ergo post primum habuit alium; et sic matrimonium illud,
            saltem post Christi nativitatem, consummatum fuit.</p>
          <p xml:id="ta-l4d30q2-d1e324">Praeterea, non defuerunt verba Evangelistis ad exprimendum suam intentionem. Sed
            nunquam expresserunt, quod Joseph amplius eam non cognosceret. Ergo post Christi
            generationem matrimonium fuit consummatum.</p>
          <p xml:id="ta-l4d30q2-d1e328">Praeterea, Joseph dicitur pater Christi in pluribus Evangelii locis, et dicitur etiam
            habere fratres; quod non esset, si matrimonium illud nunquam fuisset consummatum. Ergo
            et cetera.</p>
          <p xml:id="ta-l4d30q2-d1e331">Praeterea, duo corpora non possunt simul esse in eodem loco. Ergo Christus non potuit
            exire de ventre matris integritate virginitatis manente; et sic non fuit inconveniens
            quod matrimonium illud consummaretur.</p>
          <p xml:id="ta-l4d30q2-d1e334">Praeterea, Abraham et alii patres qui conjugiis usi sunt, maximae dignitatis fuerunt.
            Ergo nihil deperisset matri Christi, si matrimonium consummasset.</p>
          <p xml:id="ta-l4d30q2-d1e337">Praeterea, Helvidius objicit: si turpe est Christo matrem cognosci post partum, quanto
            magis per genitalia virginis esse natum.</p>
          <p xml:id="ta-l4d30q2-d1e340">Sed contra, virginitas corruptioni praeponitur. Sed mater Christi debuit esse in
            excellentissimo statu. Ergo debuit esse virgo: et sic non debuit illud matrimonium
            consummari.</p>
          <p xml:id="ta-l4d30q2-d1e343">Praeterea, non est probabile quod Joseph auderet uterum quem templum Dei noverat,
            attingere, ut Hieronymus dicit.</p>
          <p xml:id="ta-l4d30q2-d1e347">Respondeo dicendum, quod mater Christi ante partum et in partu et post partum in
            aeternum virgo permansit. Sed ejus virginitati ante partum Judaei et Ebionitae derogant,
            dicentes, Christum ex Joseph semine esse natum. Ejus autem virginitati in partu
            philosophi derogabant, dicentes, non posse duo corpora esse in eodem loco. Sed
            virginitati ejus post partum Helvidius quidam idiota et sacerdos ausus est derogare,
            quod loquacitatem facundiam aestimans, accepta materia disputandi, a blasphemiis matris
            Dei incepit, dicens eam post partum a Joseph cognitam; et contra quem Hieronymus librum
            conscripsit.</p>
          <p xml:id="ta-l4d30q2-d1e350">Ad primum ergo dicendum, quod antequam non semper denotat ordinem ad illud quod futurum
            est secundum rei veritatem, sed quandoque ad illud quod futurum speratur secundum
            communem cursum, secundum quod dicitur: iste, antequam haberet viginti annos, mortuus
            est; et sic est in proposito. Et similiter ly donec, quandoque significat hoc quod
            praecessit, terminari veniente eo quod expectatur, ut cum dicitur: sede hic, donec
            veniam; quandoque autem non sic, ut cum dicitur 1 Corinth. 15, 25: <quote xml:id="ta-l4d30q2-Qd1e352">oportet illum
              regnare, donec ponat omnes inimicos sub pedibus ejus</quote>: non quod tempus regni
            ejus finiatur ad subjectionem inimicorum; sed subjectio inimicorum in tempore regni
            includitur.</p>
          <p xml:id="ta-l4d30q2-d1e356">Ad secundum dicendum, quod primogenitus dicitur ante quem nullus, quamvis post ipsum
            non sit alius: alias unigeniti jus primogeniturae non haberent, nec debuissent Deo
            offerri in lege: quod falsum est.</p>
          <p xml:id="ta-l4d30q2-d1e359">Ad tertium dicendum, quod Evangelistae ex eo quod minus est credibile, dimiserunt
            intelligendum hoc quod magis credibile est. Minus autem credibile est quod virgo
            concipiat (quod Evangelistae dixerunt), quam quod post partum virgo conservetur; et ideo
            non curaverunt hoc dicere.</p>
          <p xml:id="ta-l4d30q2-d1e362">Ad quartum dicendum, quod Joseph dicitur pater Christi putativus, ut patet Luc. 3. Et
            iterum Christus fuit filius ejus adoptivus, ut quidam dicunt. Alii autem dicti sunt
            fratres ejus ratione cognationis, quia erant de eadem familia: quia nec Maria alium
            filium habuit, nec Joseph, qui etiam virgo fuit, ut dicitur.</p>
          <p xml:id="ta-l4d30q2-d1e365">Ad quintum dicendum, quod verum est per naturam; sed per miraculum potest fieri quod
            duo corpora sint in eodem loco, ut infra, dist. 44, dicetur. Partus autem ille et
            conceptus totus miraculosus fuit. Quidam tamen dicunt, quod Christus tunc dotem
            subtilitatis assumpsit. Sed primum est melius.</p>
          <p xml:id="ta-l4d30q2-d1e369">Ad sextum dicendum, quod quamvis status conjugii consummati sit bonus, tamen status
            virginitatis est multo altior; et hic matri Dei debebatur.</p>
          <p xml:id="ta-l4d30q2-d1e372">Ad septimum dicendum, secundum Hieronymum, quod quanto sunt humiliora quae pro me
            passus est, tanto ei plus debeo; dummodo per haec perfectioni virtutis nihil
            subtrahatur. Sed virginitatis privatio derogaret perfectioni matris ex parte virtutis
            animae.</p>
        </div>
        <div xml:id="ta-l4d30q2-Dd1e377">
          <head xml:id="ta-l4d30q2-Hd1e379">Expositio textus</head>
          <p xml:id="ta-l4d30q2-d1e382"><quote xml:id="ta-l4d30q2-Qd1e383">Si enim Diabolus transfigurans se in Angelum lucis credatur bonus, non est error
              periculosus</quote>. Hoc intelligendum est, quando non proceditur ad adorationem, vel
            quando proceditur sub conditione, si est Christus; alias esset periculum idolatriae.
              <quote xml:id="ta-l4d30q2-Qd1e386">Si quis haereticus nomine Augustini vel Ambrosii alicui Catholico se offerret,
              eumque ad suae fidei imitationem vocaret, si ille assentiret, in cujus fidei
              sententiam diceretur consensisse?</quote> Hoc est verum quando non procederet ad
            expressionem alicujus erroris; alias esset ibi periculum infidelitatis, si ei
            consentiret. <quote xml:id="ta-l4d30q2-Qd1e389">Consensit in carnalem copulam</quote>: non explicite, sed implicite,
            ut dictum est. <quote xml:id="ta-l4d30q2-Qd1e392">Jacob Rachel decoram facie et venusto aspectu amavit</quote>.
            Sciendum, quod decor faciei non fuit causa principalis, sed secundaria; et hoc bene
            potest esse sine peccato, vel quandoque etiam sine veniali peccato. Si autem esset
            principalis causa libido pulchritudinis, non excusaretur a peccato mortali, si esset
            effrenata libido.</p>
        </div>
      </div>
    </body>
  </text>
</TEI>