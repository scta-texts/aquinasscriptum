<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 37, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 37, Quaestio 2</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="512a"/>
      </div>
    </front>
    <body>
      <div xml:id="ta-l4d37q2">
        <head xml:id="ta-l4d37q2-Hd1e97">Librum IV, Distinctio 37, Quaestio 2</head>

        <div xml:id="ta-l4d37q2-Dd1e100">
          <head xml:id="ta-l4d37q2-Hd1e102">Prooemium</head>
          <p xml:id="ta-l4d37q2-d1e105">Deinde quaeritur de uxoricidio; et circa hoc quaeruntur duo: 1 utrum in aliquo casu
            liceat uxorem occidere; 2 utrum uxoricidium impediat matrimonium.</p>

        </div>
        <div xml:id="ta-l4d37q2-Dd1e109" type="articulus">
          <head xml:id="ta-l4d37q2-Hd1e111">Articulus 1</head>

          <head xml:id="ta-l4d37q2-Hd1e114" type="questionTitle">Utrum liceat viro uxorem interficere in actu adulterii
            deprehensam</head>

          <p xml:id="ta-l4d37q2-d1e117">Ad primum sic proceditur. Videtur quod liceat viro uxorem interficere in actu adulterii
            deprehensam. Lex enim divina praecipit adulteras lapidari. Sed ille qui legem divinam
            exequitur, non peccat. Ergo nec occidens propriam uxorem, si sit adultera.</p>
          <p xml:id="ta-l4d37q2-d1e120">Praeterea, illud quod licet legi, licet ei cui lex hoc committit. Sed legi licet
            interficere adulteram, aut quamlibet personam ream mortis. Cum ergo lex commiserit viro
            interfectionem uxoris in actu adulterii deprehensae, videtur quod ei liceat.</p>
          <p xml:id="ta-l4d37q2-d1e123">Praeterea, vir habet majorem potestatem super uxorem adulteram quam super eum qui cum
            ipsa adulterium commisit. Sed si vir percutiat clericum quem cum propria uxore invenit,
            non est excommunicatus. Ergo videtur quod etiam liceat interficere propriam uxorem in
            adulterio deprehensam.</p>
          <p xml:id="ta-l4d37q2-d1e127">Praeterea, viri est uxorem suam corrigere. Sed correctio fit per inflictionem justae
            poenae. Cum ergo justa poena adulterii sit mors, quia est capitale crimen; videtur quod
            liceat viro uxorem adulteram occidere.</p>
          <p xml:id="ta-l4d37q2-d1e130">Sed contra, in littera dicitur, quod Ecclesia Dei, quae nunquam constringitur legibus
            mundanis, gladium non habet nisi spiritualem. Ergo videtur quod ei qui vult esse de
            Ecclesia, non sit licitus usus legis illius quae uxoricidium permittit.</p>
          <p xml:id="ta-l4d37q2-d1e133">Praeterea, vir et uxor ad paria judicantur. Sed uxori non licet interficere virum in
            adulterio deprehensum. Ergo nec viro uxorem.</p>
          <p xml:id="ta-l4d37q2-d1e136">Respondeo dicendum, quod virum interficere uxorem contingit dupliciter. Uno modo per
            judicium civile; et sic non est dubium quod sine peccato potest vir zelo justitiae, non
            livore vindictae aut odii motus, uxorem adulteram in judicio saeculari accusare
            criminaliter de adulterio, et poenam mortis a lege statutam petere; sicut etiam licet
            accusare aliquem de homicidio, aut de alio crimine. Non tamen talis accusatio potest
            fieri in judicio ecclesiastico; quia Ecclesia non habet gladium materiale, ut in littera
            dicitur. Alio modo potest eam per seipsum occidere non in judicio convictam; et sic
            extra actum adulterii eam interficere, quantumcumque sciat eam adulteram, neque secundum
            leges civiles, neque secundum legem conscientiae licet. Sed lex civilis quasi licitum
            computat quod in ipso actu eam interficiat, non quasi praecipiens, sed quasi poenam
            homicidii inferens, propter maximum incitamentum quod habet vir in tali facto ad
            occisionem uxoris. Sed Ecclesia in hoc non est astricta legibus humanis, ut judicet eum
            sine reatu poenae aeternae, vel poenae ecclesiastico judicio infligendae, ex hoc quod
            est sine reatu poenae infligendae per judicium saeculare. Et ideo in nullo casu licet
            viro interficere uxorem propria auctoritate.</p>
          <p xml:id="ta-l4d37q2-d1e139">Ad primum ergo dicendum, quod poenam illam infligendam lex non commisit personis
            privatis, sed personis publicis quae habent officium ad hoc deputatum; vir autem non est
            judex uxoris; et ideo non potest eam interficere, sed coram judice accusare.</p>
          <p xml:id="ta-l4d37q2-d1e142">Ad secundum dicendum, quod lex civilis non commisit viro occisionem uxoris quasi
            praecipiens (quia sic non peccaret, sicut nec minister judicis peccat latronem occidens
            condemnatum ad mortem), sed permisit, poenam non adhibens; unde etiam difficultates
            quasdam apposuit, quibus retraherentur viri ab uxoricidio.</p>
          <p xml:id="ta-l4d37q2-d1e146">Ad tertium dicendum, quod ex hoc non probatur quod sit licitum simpliciter, sed quantum
            ad immunitatem ab aliqua poena: quia etiam excommunicatio quaedam poena est.</p>
          <p xml:id="ta-l4d37q2-d1e149">Ad quartum dicendum, quod duplex est congregatio: quaedam oeconomica, sicut familia
            aliqua; et quaedam politica, sicut civitas aut regnum. Ille igitur qui praeest secundae
            congregationi, ut rex aut judex, potest infligere poenam et corrigentem personam, et
            exterminantem ad purgationem communitatis cujus curam gerit. Sed ille qui praeest in
            prima congregatione, sicut paterfamilias, non potest infligere nisi poenam corrigentem,
            quae non se extendit ultra terminos emendationis, quam transcendit poena mortis; et ideo
            vir qui sic praeest uxori, non potest ipsam interficere, sed alias castigare.</p>

        </div>
        <div xml:id="ta-l4d37q2-Dd1e153" type="articulus">
          <head xml:id="ta-l4d37q2-Hd1e155">Articulus 2</head>

          <head xml:id="ta-l4d37q2-Hd1e158" type="questionTitle">Utrum uxoricidium matrimonium impediat</head>

          <p xml:id="ta-l4d37q2-d1e161">Ad secundum sic proceditur. Videtur quod uxoricidium non impediat matrimonium.
            Directius enim opponitur matrimonio adulterium quam homicidium. Sed adulterium non
            impedit matrimonium. Ergo nec homicidium uxoris.</p>
          <p xml:id="ta-l4d37q2-d1e164">Praeterea, gravius peccatum est occidere matrem quam uxorem: quia nunquam licet
            verberare matrem, licet autem verberare uxorem. Sed occisio matris non impedit
            matrimonium. Ergo nec occisio uxoris.</p>
          <p xml:id="ta-l4d37q2-d1e167">Praeterea, magis peccat qui uxorem alterius propter adulterium interficit, quam qui
            uxorem suam; inquantum minus habet de motivo, et minus ad eum spectat ejus correctio.
            Sed qui alienam uxorem occidit, non impeditur a matrimonio. Ergo nec ille qui propriam
            uxorem interficit.</p>
          <p xml:id="ta-l4d37q2-d1e171">Praeterea, remota causa removetur effectus. Sed peccatum homicidii potest per
            poenitentiam removeri. Ergo impedimentum matrimonii quod ex eo causatur; et ita videtur
            quod post peractam poenitentiam non prohibeatur matrimonium contrahere.</p>
          <p xml:id="ta-l4d37q2-d1e174">Sed contra est quod canon dicit: <quote xml:id="ta-l4d37q2-Qd1e176">interfectores suarum conjugum ad poenitentiam
              redigendi sunt, quibus penitus denegatur conjugium</quote>.</p>
          <p xml:id="ta-l4d37q2-d1e180">Praeterea, in eo in quo quis peccat, debet etiam puniri. Sed peccat contra matrimonium
            qui uxorem occidit. Ergo debet puniri, ut matrimonio privetur.</p>
          <p xml:id="ta-l4d37q2-d1e183">Respondeo dicendum, quod uxoricidium ex statuto Ecclesiae matrimonium impedit. Sed
            quandoque impedit contrahendum, et non dirimit contractum; quando scilicet vir propter
            adulterium aut propter odium occidit uxorem; tamen si timetur de incontinentia ejus,
            potest cum eo dispensari per Ecclesiam, ut licite matrimonium contrahat. Quandoque etiam
            dirimit contractum, ut quando aliquis interficit uxorem suam, ut ducat eam cum qua
            moechatur: tunc enim efficitur illegitima persona simpliciter ad contrahendum cum illa;
            ita quod si de facto cum ea contraxerit matrimonium, dirimitur. Sed ex hoc non efficitur
            persona simpliciter illegitima respectu aliarum mulierum; unde si cum alia contraxerit,
            quamvis peccet contra statutum Ecclesiae faciens, tamen matrimonium contractum non
            dirimitur propter hoc.</p>
          <p xml:id="ta-l4d37q2-d1e186">Ad primum ergo dicendum, quod homicidium et adulterium in aliquo casu impediunt
            matrimonium contrahendum et dirimunt contractum, sicut de uxoricidio hic dicitur, et de
            adulterio, ut habitum est supra, dist. 35. Vel dicendum, quod uxoricidium est contra
            substantiam conjugii, sed adulterium est contra bonum fidei ei debitae; et sic
            adulterium non est magis contra matrimonium quam uxoricidium; et ita ratio procedit ex
            falsis.</p>
          <p xml:id="ta-l4d37q2-d1e189">Ad secundum dicendum, quod simpliciter loquendo, gravius peccatum est occidere matrem
            quam uxorem, et magis contra naturam: quia naturaliter homo matrem reveretur; et ideo
            minus inclinatur ad interfectionem matris, et pronior est ad interfectionem uxoris; ad
            cujus pronitatis repressionem uxoricidis est matrimonium ab Ecclesia interdictum.</p>
          <p xml:id="ta-l4d37q2-d1e193">Ad tertium dicendum, quod talis non peccat contra matrimonium, sicut ille qui propriam
            uxorem interficit; et ideo non est simile.</p>
          <p xml:id="ta-l4d37q2-d1e196">Ad quartum dicendum, quod non est necessarium quod deleta culpa deleatur omnis poena,
            sicut de irregularitate patet: non enim poenitentia restituit in pristinam dignitatem,
            quamvis possit restituere in pristinum statum gratiae, ut supra, dist. 14, dictum
            est.</p>
        </div>
        <div xml:id="ta-l4d37q2-Dd1e200">
          <head xml:id="ta-l4d37q2-Hd1e202">Expositio textus</head>
          <p xml:id="ta-l4d37q2-d1e205"><quote xml:id="ta-l4d37q2-Qd1e206">Uxorem virginem</quote>, et cetera. Intelligitur sub hypothesi; idest, si ad
            clericatum redire desiderat ad sacerdotium promovendus. <quote xml:id="ta-l4d37q2-Qd1e209">Sancta Dei Ecclesia
              gladium non habet</quote> et cetera. Contra est quod Bernardus dicit ad Eugenium, quod
            Ecclesia utrumque gladium habet. Et dicendum, quod habet spiritualem tantum quantum ad
            executionem sua manu exercendam; sed habet etiam temporalem quantum ad ejus jussionem:
            quia ejus nutu extrahendus est, ut dicit Bernardus.</p>
        </div>
      </div>
    </body>
  </text>
</TEI>