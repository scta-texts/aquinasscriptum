<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 31, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 31, Quaestio 2</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="475a"/>
      </div>
    </front>
    <body>
      <div xml:id="ta-l4d31q2">
        <head xml:id="ta-l4d31q2-Hd1e97">Quaestio 2</head>

        <div xml:id="ta-l4d31q2-Dd1e100">
          <head xml:id="ta-l4d31q2-Hd1e102">Prooemium</head>
          <p xml:id="ta-l4d31q2-d1e105">Deinde quaeritur qualiter per bona praedicta matrimonium excusetur; et circa hoc
            quaeruntur tria: 1 utrum praedicta bona possint excusare actum matrimonii, ut non sit
            omnino peccatum; 2 utrum sine eis a peccato aliquando excusari possit; 3 utrum quando
            est sine eis, semper sit peccatum mortale.</p>

        </div>
        <div xml:id="ta-l4d31q2-Dd1e109" type="articulus">
          <head xml:id="ta-l4d31q2-Hd1e111">Articulus 1</head>

          <head xml:id="ta-l4d31q2-Hd1e114" type="question-title">Utrum actus matrimonii possit excusari per bona praedicta, ut
            non sit peccatum</head>

          <p xml:id="ta-l4d31q2-d1e117">Ad primum sic proceditur. Videtur quod actus matrimonii non possit excusari per bona
            praedicta, ut non sit omnino peccatum. Quia quicumque sustinet damnum majoris boni
            propter minus bonum, peccat, quia inordinate sustinet. Sed bonum rationis, quod laeditur
            in ipso actu conjugali, est majus quam haec tria conjugii bona. Ergo praedicta bona non
            sufficiunt ad excusandum conjugalem concubitum.</p>
          <p xml:id="ta-l4d31q2-d1e120">Praeterea, si bonum malo addatur in genere moris, totum efficitur malum; non autem
            totum bonum: quia una circumstantia mala facit actum malum, non autem una bona facit
            ipsum bonum. Sed actus conjugalis secundum se malus est, alias excusatione non
            indigeret. Ergo bona matrimonii adjuncta non possunt ipsum bonum facere.</p>
          <p xml:id="ta-l4d31q2-d1e123">Praeterea, ubicumque est immoderatio passionis, ibi est vitium in moribus. Sed bona
            matrimonii non possunt efficere quin delectatio illius actus sit immoderata. Ergo non
            possunt excusare quin sit peccatum.</p>
          <p xml:id="ta-l4d31q2-d1e127">Praeterea, verecundia non est nisi de turpi actu, secundum Damascenum. Sed bona
            matrimonii non tollunt erubescentiam ab illo actu. Ergo non possunt excusare, quin sit
            peccatum.</p>
          <p xml:id="ta-l4d31q2-d1e130">Sed contra, concubitus conjugalis non differt a fornicario nisi per bona matrimonii. Si
            ergo haec non sufficerent excusare ipsum, tunc matrimonium semper illicitum remaneret;
            quod est contra id quod habitum est supra, 26 dist., quaest. 1, art. 3.</p>
          <p xml:id="ta-l4d31q2-d1e133">Praeterea, bona matrimonii se habent ad actum ejus sicut circumstantiae debitae, ut
            dictum est. Sed circumstantiae tales sufficienter faciunt quod aliquis actus non sit
            malus. Ergo et haec bona possunt excusare matrimonium, ut nullo modo sit peccatum.</p>
          <p xml:id="ta-l4d31q2-d1e136">Respondeo dicendum, quod aliquis actus dicitur excusari dupliciter. Uno modo ex parte
            facientis, ita quod non imputetur facienti in culpam, quamvis sit malus, vel saltem non
            in tantam culpam; sicut ignorantia dicitur excusare peccatum in toto vel in parte. Alio
            modo dicitur excusari actus ex parte sui, ita scilicet quod non sit malus; et hoc modo
            praedicta bona dicuntur excusare actum matrimonii. Ex eodem autem habet actus aliquis
            quod non sit malus in genere moris, et quod sit bonus: quia non est aliquis actus
            indifferens, ut in 2 Lib., dist. 40, art. 5, dictum est. Dicitur autem aliquis humanus
            actus bonus dupliciter. Uno modo bonitate virtutis; et sic actus habet quod sit bonus ex
            his quae ipsum in medio ponunt; et hoc faciunt in actu matrimonii fides et proles, ut ex
            dictis patet; alio modo bonitate sacramenti, secundum quod actus non solum bonus sed
            etiam sanctus dicitur; et hanc bonitatem habet actus matrimonii ex indivisibilitate
            conjunctionis, secundum quam signat conjunctionem Christi ad Ecclesiam. Et sic patet
            quod praedicta sufficienter actum matrimonii excusant.</p>
          <p xml:id="ta-l4d31q2-d1e139">Ad primum ergo dicendum, quod per matrimonii actum non incurrit homo damnum rationis
            quantum ad habitum, sed solum quantum ad actum. Nec est inconveniens quod quandoque
            aliquis actus melior secundum genus suum interrumpatur pro aliquo minus bono actu: hoc
            enim sine peccato fieri potest, sicut patet in eo qui a contemplatione cessat, ut
            interdum actioni vacet.</p>
          <p xml:id="ta-l4d31q2-d1e142">Ad secundum dicendum, quod ratio illa procederet, si malum quod inseparabiliter
            concomitatur concubitum, esset malum culpae: nunc autem non est malum culpae, sed poenae
            tantum, quae est inobedientia concupiscentiae ad rationem; et ideo ratio non
            sequitur.</p>
          <p xml:id="ta-l4d31q2-d1e146">Ad tertium dicendum, quod superabundantia passionis quae vitium facit, non attenditur
            secundum intensionem quantitativam ipsius, sed secundum proportionem ad rationem; unde
            tunc solum passio reputatur immoderata, quando limites rationis excedit. Delectatio
            autem quae fit in actu matrimoniali, quamvis sit intensissima secundum quantitatem,
            tamen non excedit limites sibi a ratione praefixos ante principium suum, quamvis in ipsa
            delectatione ratio eos ordinare non possit.</p>
          <p xml:id="ta-l4d31q2-d1e149">Ad quartum dicendum, quod turpitudo illa quae semper est in actu matrimonii, et
            erubescentiam facit, turpitudo est poenae, et non culpae: quia de quolibet defectu homo
            naturaliter erubescit.</p>

        </div>
        <div xml:id="ta-l4d31q2-Dd1e153" type="articulus">
          <head xml:id="ta-l4d31q2-Hd1e155">Articulus 2</head>

          <head xml:id="ta-l4d31q2-Hd1e158" type="question-title">Utrum actus matrimonii excusari possit etiam sine matrimonii
            bonis</head>

          <p xml:id="ta-l4d31q2-d1e161">Ad secundum sic proceditur. Videtur quod actus matrimonii excusari possit etiam sine
            matrimonii bonis. Qui enim a natura tantum movetur ad actum matrimonii, non videtur
            aliquod bonum intendere; quia bona matrimonii pertinent ad gratiam vel virtutem. Sed
            quando aliquis solo naturali appetitu movetur ad actum praedictum, non videtur esse
            peccatum: quia nullum naturale est malum, cum malum sit praeter naturam et praeter
            ordinem, ut dicit Dionysius. Ergo actus matrimonialis potest excusari etiam sine bonis
            matrimonii.</p>
          <p xml:id="ta-l4d31q2-d1e164">Praeterea, ille qui utitur conjuge ad fornicationem vitandam, non videtur aliquod bonum
            matrimonii intendere. Sed talis non peccat, ut videtur, quia ad hoc est matrimonium
            concessum humanae infirmitati, ut fornicatio vitetur: 1 Cor., 7. Ergo etiam sine bonis
            matrimonii potest actus ejus esse excusatus.</p>
          <p xml:id="ta-l4d31q2-d1e167">Praeterea, ille qui utitur re sua ad libitum, non facit contra justitiam; et sic non
            peccat, ut videtur. Sed per matrimonium uxor efficitur res viri, et e converso. Ergo si
            se invicem ad libitum utuntur libidine movente, non videtur esse peccatum; et sic idem
            quod prius.</p>
          <p xml:id="ta-l4d31q2-d1e171">Praeterea, illud quod efficitur bonum ex genere, non efficitur malum nisi ex mala
            intentione fiat. Sed actus matrimonii quo quis suam cognoscit, est ex genere bonus. Ergo
            non potest malus esse, nisi mala intentione fiat. Sed potest bona intentione fieri,
            etiam si non intendatur aliquod matrimonii bonum; puta cum quis per hoc salutem
            corporalem intendit servare aut consequi. Ergo videtur quod etiam sine matrimonii bonis
            actus ille possit excusari.</p>
          <p xml:id="ta-l4d31q2-d1e174">Sed contra, remota causa removetur effectus. Sed causa honestatis actus matrimonialis
            sunt matrimonii bona. Ergo sine eis non potest actus matrimonialis excusari.</p>
          <p xml:id="ta-l4d31q2-d1e177">Praeterea, actus praedictus non differt ab actu fornicario nisi in praedictis bonis.
            Sed concubitus fornicarius semper est malus. Ergo, si non excusatur in praedictis bonis,
            etiam matrimonialis actus semper erit malus.</p>
          <p xml:id="ta-l4d31q2-d1e180">Respondeo dicendum, quod sicut bona matrimonii, secundum quod sunt in habitu, faciunt
            matrimonium honestum et sanctum; ita etiam secundum quod sunt in actuali intentione,
            faciunt actum matrimonii honestum quantum ad illa duo bona quae ipsius actum respiciunt.
            Unde, quando conjuges conveniunt causa prolis procreandae, vel ut sibi invicem debitum
            reddant, quae ad fidem pertinent; totaliter excusantur a peccato. Sed tertium bonum non
            pertinet ad usum matrimonii, sed ad essentiam ipsius, ut dictum est, unde facit ipsum
            matrimonium honestum, non autem actum ejus, ut per hoc actus absque peccato reddatur;
            quia alicujus significationis causa conveniunt; et ideo duobus solis modis conjuges
            absque omni peccato conveniunt; scilicet causa prolis procreandae, et debiti reddendi;
            alias autem semper est ibi peccatum, ad minus veniale.</p>
          <p xml:id="ta-l4d31q2-d1e183">Ad primum ergo dicendum, quod proles prout est bonum sacramenti, addit supra prolem
            prout est intentum a natura. Natura enim intendit prolem prout in ipsa salvatur bonum
            speciei; sed in prole secundum quod est bonum sacramenti matrimonii, ultra hoc
            intelligitur ut proles suscepta ulterius ordinetur in Deum; et ideo oportet quod
            intentio naturae qua prolem intendit, referatur actu vel habitu ad intentionem prolis
            prout est bonum sacramenti; alias staretur in creatura; quod sine peccato esse non
            potest: et ideo, quando natura tantum movet ad actum matrimonii, non excusatur a peccato
            omnino, nisi inquantum motus naturae ordinatur actu vel habitu ulterius ad prolem
            secundum quod est bonum sacramenti. Nec tamen sequitur quod motus naturae sit malus; sed
            quod sit imperfectus, nisi ad aliquod bonum matrimonii ulterius ordinetur.</p>
          <p xml:id="ta-l4d31q2-d1e186">Ad secundum dicendum, quod si aliquis per actum matrimonii intendat vitare
            fornicationem in conjuge, non est aliquod peccatum; quia hoc est quaedam redditio
            debiti, quod ad bonum fidei pertinet. Sed si intendat vitare fornicationem in se, sic
            est ibi aliqua superfluitas; et secundum hoc est peccatum veniale: nec ad hoc est
            matrimonium institutum, nisi secundum indulgentiam, quae est de peccatis venialibus.</p>
          <p xml:id="ta-l4d31q2-d1e190">Ad tertium dicendum, quod una debita circumstantia non sufficit ad hoc quod actus sit
            bonus; et ideo non oportet quod qualitercumque quis re sua utatur, usus sit bonus; sed
            quando utitur re sua ut debet secundum omnes circumstantias.</p>
          <p xml:id="ta-l4d31q2-d1e193">Ad quartum dicendum, quod quamvis intendere sanitatis conservationem non sit per se
            malum; tamen haec intentio efficit Ur mala, si ex aliquo sanitas intendatur quod non est
            ad hoc de se ordinatum, sicut qui ex sacramento Baptismi tantum salutem corporalem
            quaereret; et similiter est in proposito de actu matrimoniali.</p>

        </div>
        <div xml:id="ta-l4d31q2-Dd1e197" type="articulus">
          <head xml:id="ta-l4d31q2-Hd1e199">Articulus 3</head>

          <head xml:id="ta-l4d31q2-Hd1e202" type="question-title">Utrum aliquis peccet mortaliter cognoscens uxorem non intendens
            aliquod matrimonii bonum, sed solam delectationem</head>

          <p xml:id="ta-l4d31q2-d1e205">Ad tertium sic proceditur. Videtur quod quandocumque aliquis uxorem cognoscit non
            intendens aliquod matrimonii bonum, sed solam delectationem, mortaliter peccet. Quia
            Hieronymus dicit, et habetur in littera: <quote xml:id="ta-l4d31q2-Qd1e207">voluptates quae de meretricum amplexibus
              capiuntur, in uxore damnandae sunt</quote>. Sed non dicitur esse damnabile nisi
            peccatum mortale. Ergo cognoscere uxorem propter solam voluptatem, est peccatum mortale
            semper.</p>
          <p xml:id="ta-l4d31q2-d1e211">Praeterea, consensus in delectationem est peccatum mortale, ut in 2 Lib., dist. 24, qu.
            2, art. 2, in corp., dictum est. Sed quicumque cognoscit uxorem suam causa
            delectationis, consentit in delectationem. Ergo mortaliter peccat.</p>
          <p xml:id="ta-l4d31q2-d1e214">Praeterea, quicumque usum creaturae non refert in Deum, creatura fruitur; quod est
            peccatum mortale. Sed quicumque uxore propter solam delectationem utitur, hunc usum non
            refert in Deum. Ergo mortaliter peccat.</p>
          <p xml:id="ta-l4d31q2-d1e218">Praeterea, nullus debet excommunicari nisi pro peccato mortali. Sed aliquis sola
            libidine uxorem cognoscens arcetur ab introitu Ecclesiae, ut in littera dicitur, quasi
            sit excommunicatus. Ergo omnis talis peccat mortaliter.</p>
          <p xml:id="ta-l4d31q2-d1e221">Sed contra est, secundum Augustinum, quod talis concubitus ponitur inter peccata
            quotidiana, pro quibus dicitur pater noster, ut habetur in littera. Sed talia non sunt
            peccata mortalia. Ergo et cetera.</p>
          <p xml:id="ta-l4d31q2-d1e224">Praeterea, qui cibo utitur propter delectationem tantum, non peccat mortaliter. Ergo
            pari ratione qui utitur uxore tantum causa libidinis.</p>
          <p xml:id="ta-l4d31q2-d1e227">Respondeo dicendum, quod quidam dicunt quod quandocumque ad actum conjugalem libido
            principaliter movet, est peccatum mortale; sed quando movet ex latere, tunc est peccatum
            veniale; quando autem delectationem omnino respuit, et displicet ei; tunc est omnino
            absque veniali peccato: ut sic delectationem in actu illo quaerere, sit peccatum
            mortale; delectationem oblatam acceptare, sit peccatum veniale; sed eam odire, sit
            perfectionis. Sed hoc non potest esse: quia, secundum philosophum in 10 Ethic., idem est
            judicium de delectatione et operatione: quia operationis bonae est delectatio bona, et
            malae mala. Unde cum actus matrimonialis non sit per se malus; nec quaerere
            delectationem erit peccatum mortale semper. Et ideo dicendum, quod si delectatio
            quaeratur ultra honestatem matrimonii, ut scilicet quia aliquis in conjuge non attendat
            quod conjux est, sed solum quod mulier est, idem paratus facere cum ea etsi non esset
            conjux, est peccatum mortale; et talis dicitur ardentior amator uxoris, quia scilicet
            ardor ille extra bona matrimonii effertur. Si autem quaeratur delectatio infra limites
            matrimonii, ut scilicet talis delectatio in alia non quaereretur quam in conjuge, sic
            est veniale peccatum.</p>
          <p xml:id="ta-l4d31q2-d1e230">Ad primum ergo dicendum, quod tunc voluptates meretricias vir in uxore quaerit quando
            nihil aliud in ea attendit quam quod in meretrice attenderet.</p>
          <p xml:id="ta-l4d31q2-d1e233">Ad secundum dicendum, quod consensus in delectationem concubitus qui est mortale
            peccatum, est mortale peccatum; non autem talis est delectatio matrimonialis actus.</p>
          <p xml:id="ta-l4d31q2-d1e237">Ad tertium dicendum, quod quamvis delectationem non referat actu in Deum, tamen non
            ponit in ea ultimum voluntatis finem; alias eam ubicumque indifferenter quaereret; et
            ideo non oportet quod creatura fruatur, sed utitur creatura propter se; se autem
            habitualiter propter Deum, quamvis non actu.</p>
          <p xml:id="ta-l4d31q2-d1e240">Ad quartum dicendum, quod hoc non dicitur propter hoc quod ex hoc peccato homo
            excommunicationem mereatur; sed quia spiritualibus se reddit inhabilem, propter hoc quod
            in actu illo homo efficitur totus caro.</p>
        </div>
        <div xml:id="ta-l4d31q2-Dd1e245">
          <head xml:id="ta-l4d31q2-Hd1e247">Expositio textus</head>
          <p xml:id="ta-l4d31q2-d1e250"><quote xml:id="ta-l4d31q2-Qd1e251">Solet quaeri, cum masculus et femina, nec ille maritus nec illa uxor alterius
              (...) pro incontinentia solius concubitus causa copulantur</quote>. De hoc in
            praecedenti dist. dictum est, quoniam malus finis bonitatem matrimonii non tollit.
              <quote xml:id="ta-l4d31q2-Qd1e254">Qui vero venena sterilitatis procurant, non conjuges, sed fornicarii
              sunt</quote>. Hoc peccatum quamvis sit grave, et inter maleficia computandum, et
            contra naturam, quia etiam bestiae fetus expectant; tamen est minus quam homicidium;
            quia adhuc poterat alio modo impediri conceptus. Nec est judicandus talis irregularis,
            nisi jam formato puerperio abortum procuret. <quote xml:id="ta-l4d31q2-Qd1e257">Semina paulatim formantur</quote> et
            cetera. De hoc habitum est in tertio, dist. 3. <quote xml:id="ta-l4d31q2-Qd1e260">Et postquam venter uxoris
              intumuerit, non perdant filios</quote>. Quamvis enim matrix post impraegnationem
            claudatur; tamen ex delectatione, ut Avicenna dicit, movetur et aperitur; et ex hoc
            imminet periculum abortus; et ideo Hieronymus vituperat accessum viri ad uxorem
            impraegnatam; non tamen ita quod semper sit peccatum mortale; nisi forte quando
            probabiliter timetur de periculo abortus. <quote xml:id="ta-l4d31q2-Qd1e263">Nec immutetur in eum usum qui est
              contra naturam</quote>. Usus contra naturam conjugis est, quando debitum vas
            praetermittit, vel debitum modum a natura institutum quantum ad situm; et in primo
            semper est peccatum mortale, quia proles sequi non potest, unde totaliter intentio
            naturae frustratur; sed in secundo modo non semper est peccatum mortale, ut quidam
            dicunt, sed potest esse signum mortalis concupiscentiae; quandoque etiam sine peccato
            esse potest, quando dispositio corporis alium modum non patitur; alias tanto est
            gravius, quanto magis a naturali modo receditur.</p>
        </div>
      </div>
    </body>
  </text>
</TEI>