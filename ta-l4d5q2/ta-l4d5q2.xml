<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 5, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 5, Quaestio 2</title>
          <date when="2016-03-18">March 18, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-18">March 18, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> 
        <cb ed="#G" n="74b"/>
      </div>
    </front>
    <body>
      <div xml:id="ta-l4d5q2">
        <head xml:id="ta-l4d5q2-Hd1e97">Librum IV, Distinctio 5, Quaestio 2</head>
        <head xml:id="ta-l4d5q2-Hd1e100" type="questionTitle">Qui possint baptizare</head>
        <div xml:id="ta-l4d5q2-Dd1e103">
          <head xml:id="ta-l4d5q2-Hd1e105">Prooemium</head>
          <p xml:id="ta-l4d5q2-d1e108">Deinde quaeritur, qui possint baptizare; et circa hoc quaeruntur tria: 1 utrum possint
            baptizare tam ordinati quam non ordinati; 2 utrum possint baptizare tam boni, quam mali;
            3 utrum possint baptizare tam homines quam Angeli.</p>
        </div>
        <div xml:id="ta-l4d5q2-Dd1e112" type="articulus">
          <head xml:id="ta-l4d5q2-Hd1e114">Articulus 1</head>

          <head xml:id="ta-l4d5q2-Hd1e117" type="questionTitle">Utrum nullus possit baptizare nisi habeat ordinem</head>
          <div xml:id="ta-l4d5q2-Dd1e120">
            <head xml:id="ta-l4d5q2-Hd1e122">Quaestiuncula 1</head>
            <p xml:id="ta-l4d5q2-d1e125">Ad primum sic proceditur. Videtur quod nullus possit baptizare nisi habeat ordinem.
              Actum enim hierarchicum nullus potest exercere nisi sit hierarchiae particeps. Sed
              illi qui non habent ordinem, non sunt participes hierarchiae, quia non habent aliquem
              sacrum principatum. Ergo cum baptizare sit actus hierarchicus, quia Baptismus est
              purgatio et illuminatio, ut dicit Dionysius in Eccl. Hierarc., videtur quod nullus
              possit baptizare nisi habeat ordinem.</p>
            <p xml:id="ta-l4d5q2-d1e128">Praeterea, sicut Baptismus est sacramentum necessitatis, ita et poenitentia. Sed
              nullus potest absolvere sacramentaliter in poenitentia nisi habeat ordinem. Ergo et
              similiter nullus non ordinatus potest baptizare.</p>
            <p xml:id="ta-l4d5q2-d1e131">Sed contra est quod Isidorus dicit, quod cum ultima necessitas cogit, etiam laicis
              fidelibus permittitur baptizare. Sed laici non habent ordinem. Ergo et cetera.</p>
          </div>
          <div xml:id="ta-l4d5q2-Dd1e135">
            <head xml:id="ta-l4d5q2-Hd1e137">Quaestiuncula 2</head>
            <p xml:id="ta-l4d5q2-d1e140">Ulterius. Videtur quod baptizare sit proprium ordinis diaconi. Quia, secundum
              Dionysium, diaconi habent vim purgativam. Sed Baptismus principaliter ad purgandum est
              institutus. Ergo diaconis competit baptizare ex proprio officio.</p>
            <p xml:id="ta-l4d5q2-d1e143">Praeterea, Marc. ult., simul injungitur officium baptizandi cum praedicatione
              Evangelii. Sed praedicatio Evangelii pertinet ad diaconos ex proprio officio. Ergo et
              baptizare.</p>
            <p xml:id="ta-l4d5q2-d1e146">Sed contra, est quod Isidorus dicit, quod Baptismi ministerium nec ipsis diaconibus
              implere est licitum.</p>
          </div>
          <div xml:id="ta-l4d5q2-Dd1e150">
            <head xml:id="ta-l4d5q2-Hd1e152">Quaestiuncula 3</head>
            <p xml:id="ta-l4d5q2-d1e155">Ulterius. Videtur quod non baptizati baptizare non possint. Minus enim est
              sacramentum recipere quam sacramentum conferre. Sed non baptizati non possunt
              sacramentum aliquod recipere: quia, secundum Dionysium, non sunt ad spirituales et
              hierarchicas actiones idonei. Ergo nec sacramentum Baptismi conferre possunt.</p>
            <p xml:id="ta-l4d5q2-d1e158">Praeterea, si non baptizatus posset baptizare, et ipse Baptismo indigeret, posset
              seipsum baptizare. Sed hoc est impossibile: tum quia nulla res, secundum Augustinum,
              seipsam gignit ut sit; Baptismus autem regeneratio quaedam est: tum quia non posset
              servari forma Ecclesiae. Ergo non baptizatus baptizare non potest.</p>
            <p xml:id="ta-l4d5q2-d1e161">Sed contra est quod in littera dicitur, quod Romanus pontifex non hominem judicat qui
              baptizat, sed spiritum Dei, quamvis Paganus sit qui baptizat. Sed Paganus non est
              baptizatus. Ergo non baptizatus potest baptizare.</p>
          </div>
          <div xml:id="ta-l4d5q2-Dd1e166">
            <head xml:id="ta-l4d5q2-Hd1e168">Quaestiuncula 1</head>
            <p xml:id="ta-l4d5q2-d1e171">Respondeo dicendum ad primam quaestionem, quod Baptisma inter alia sacramenta est
              maximae necessitatis: tum quia pueris non potest aliter subveniri; tum quia etiam nec
              adultis quantum ad remissionem totius poenae; et ideo ea quae ad necessitatem
              sacramenti requiruntur, debuerunt esse communissima et ex parte materiae, scilicet
              aquae, quae ubique haberi potest, et ex parte ministri, ut quilibet homo baptizare
              possit; et sic sanctificatio materiae et benedictio praecedens Baptismum non est de
              necessitate sacramenti, sed de solemnitate, quam non licet praetermittere propter
              Ecclesiae institutionem. Ita etiam ordinatio ministri non est de necessitate
              sacramenti, sed de solemnitate; et peccat si aliquis non ordinatus baptizet, nisi
              necessitate imminente, tamen sacramentum confert.</p>
            <p xml:id="ta-l4d5q2-d1e174">Ad primum ergo dicendum, quod homini non competit actus hierarchicus ex natura sua,
              sed ex divina institutione et sanctificatione; et quamvis simpliciter gradum
              hierarchicum non contulit omni homini, tamen actum istum hierarchicum omnibus
              hominibus contulit propter necessitatem, sicut omnibus aquis vim regenerativam
              dedit.</p>
            <p xml:id="ta-l4d5q2-d1e177">Ad secundum dicendum, quod non est simile de poenitentiae sacramento, et Baptismo:
              quia aliquis sine absolutione sacramenti poenitentiae potest salvari in necessitate
              nec iterum absolutio sacerdotalis a tota poena absolvit; sed in pueris non est aliquid
              aliud per quod possint salvari, nec quo adulti possint a tota poena liberari; et ideo
              est majoris necessitatis quam poenitentia.</p>
          </div>
          <div xml:id="ta-l4d5q2-Dd1e181">
            <head xml:id="ta-l4d5q2-Hd1e183">Quaestiuncula 2</head>
            <p xml:id="ta-l4d5q2-d1e186">Ad secundam quaestionem dicendum, quod in potentiis ordinatis ita est quod quidquid
              potest potentia inferior, potest superior; sed non convertitur. Unde cum potestas
              sacerdotalis ordinis sit supra potestatem diaconi, sacerdos habet vim purgativam cum
              illuminativa; sed diaconus habet purgativam tantum sine illuminativa. Et quia in
              omnibus sacramentis novae legis est illuminatio gratiae cum purgatione, ideo non est
              diaconus proprius minister Baptismi nec alicujus sacramenti sed aliquorum
              sacramentalium, sicut exorcismi, et expulsionis immundorum a divinis, ut cum dicit: si
              quis Judaeus est, abscedat; et eruditionis eorum qui ignorant qualiter se habere
              debeant ad divina, ut cum dicit: flectamus genua, et humiliate vos, ad benedictionem,
              vel aliud hujusmodi.</p>
            <p xml:id="ta-l4d5q2-d1e189">Ad primum ergo dicendum, quod Baptismus non habet tantum purgare, sed illuminare, ut
              dicit Dionysius; et ideo non competit diacono, sed sacerdoti.</p>
            <p xml:id="ta-l4d5q2-d1e192">Ad secundum dicendum, quod ad diaconum pertinet praedicare Evangelium, et in Ecclesia
              recitare, quod est quasi loqui linguis; sed ad presbyterum pertinet interpretari et
              exhortari, quod est quasi prophetare.</p>
          </div>
          <div xml:id="ta-l4d5q2-Dd1e196">
            <head xml:id="ta-l4d5q2-Hd1e198">Quaestiuncula 3</head>
            <p xml:id="ta-l4d5q2-d1e201">Ad tertiam quaestionem dicendum, quod sicut aqua absque omni sanctificatione est
              materia Baptismi, ita etiam homo absque omni sacramentali sanctificatione est Baptismi
              minister quantum ad necessitatem sacramenti; unde non baptizatus potest baptizare,
              dummodo servet formam Ecclesiae, et habeat intentionem baptizandi.</p>
            <p xml:id="ta-l4d5q2-d1e204">Ad primum ergo dicendum, quod receptio aliorum sacramentorum non est tantae
              necessitatis quantae collatio istius; et ideo potest aliquis conferre hoc sacramentum
              qui alia non posset percipere.</p>
            <p xml:id="ta-l4d5q2-d1e207">Ad secundum dicendum, quod quamvis posset aliquis non baptizatus baptizare alium, non
              tamen potest seipsum baptizare rationibus praedictis in objectione. Sed quod
              Innocentius tertius in decretali quadam dicit: <quote xml:id="ta-l4d5q2-Qd1e209">Judaeus qui se ipsum in aquam
                immersit, dicens: ego baptizo me in nomine patris</quote> etc. <quote xml:id="ta-l4d5q2-Qd1e212">si
                decessisset, ad patriam evolasset</quote>, intelligendum est propter vim
              contritionis et devotionis, ex cujus magnitudine hoc procedere videbatur, ut inter
              Judaeos existens, quasi periculo mortis se offerret.</p>
          </div>
        </div>
        <div xml:id="ta-l4d5q2-Dd1e218" type="articulus">
          <head xml:id="ta-l4d5q2-Hd1e220">Articulus 2</head>

          <head xml:id="ta-l4d5q2-Hd1e223" type="questionTitle">Utrum mali sacramentum Baptismi conferre possint</head>
          <div xml:id="ta-l4d5q2-Dd1e226">
            <head xml:id="ta-l4d5q2-Hd1e228">Quaestiuncula 1</head>
            <p xml:id="ta-l4d5q2-d1e231">Ad secundum sic proceditur. Videtur quod mali sacramentum Baptismi conferre non
              possint. Sicut enim ad Baptismum requiritur forma et materia, ita et minister. Sed si
              sit materia indebita vel forma, non erit Baptismus. Ergo et similiter si sit minister
              indebitus. Sed mali non sunt debiti ministri: quia, sicut dicit Augustinus, justos
              oportet esse per quos baptizatur. Ergo mali sacramentum conferre non possunt.</p>
            <p xml:id="ta-l4d5q2-d1e234">Praeterea, membrum aridum non participat aliquam actionem corporis. Sed baptizare est
              aliqua actio corporis mystici. Cum ergo mali sint quasi membrum aridum, carentes
              pinguedine caritatis et gratiae, videtur quod Baptismum conferre non possint.</p>
            <p xml:id="ta-l4d5q2-d1e237">Sed contra sunt plures rationes in littera.</p>
          </div>
          <div xml:id="ta-l4d5q2-Dd1e241">
            <head xml:id="ta-l4d5q2-Hd1e243">Quaestiuncula 2</head>
            <p xml:id="ta-l4d5q2-d1e246">Ulterius. Videtur quod per eos non conferatur res sacramenti. Eccli. 34, 4: <quote xml:id="ta-l4d5q2-Qd1e248">ab
                immundo quis mundabitur?</quote> Sed peccator omnis est immundus. Ergo ab eo nullus
              potest mundari. Cum ergo mundatio sit res sacramenti Baptismi, videtur quod per malos
              res sacramenti non conferatur.</p>
            <p xml:id="ta-l4d5q2-d1e252">Praeterea, sacerdotes sunt medii inter Deum et plebem, divina in sacris praebentes
              populo per doctrinam, et ea quae sunt populi repraesentantes Deo per orationem. Sed
              orationes malorum sacerdotum non prosunt plebi: quia, secundum Gregorium in pastorali,
                <quote xml:id="ta-l4d5q2-Qd1e254">cum is qui displicet, ad intercedendum mittitur, irati animus ad deteriora
                provocatur</quote>. Ergo nec sacramenta per malos ministros data prosunt ad effectum
              salutis.</p>
            <p xml:id="ta-l4d5q2-d1e258">Sed contra est quod in littera dicitur: <quote xml:id="ta-l4d5q2-Qd1e260">cum baptizat malus, illud quod datum
                est, unum est, nec impar propter impares ministros</quote>. Sed boni baptizando
              conferunt sacramentum et rem sacramenti. Ergo et mali.</p>
          </div>
          <div xml:id="ta-l4d5q2-Dd1e265">
            <head xml:id="ta-l4d5q2-Hd1e267">Quaestiuncula 3</head>
            <p xml:id="ta-l4d5q2-d1e270">Ulterius. Videtur quod per meliorem ministrum Baptismus datus majorem effectum
              habeat. Multiplicata enim causa multiplicatur effectus. Sed Baptismus ex opere operato
              gratiam confert: similiter etiam patet quod sancti homines ex opere operante gratiam
              alicui merentur. Ergo si opus operans baptizantis adjungatur cum efficacia Baptismi,
              major gratia dabitur.</p>
            <p xml:id="ta-l4d5q2-d1e273">Praeterea, Baptismus magis est ordinatus ad spiritualem salutem quam ad corporalem.
              Sed aliquis baptizatus a sancto homine, meritis et intercessione baptizantis quandoque
              salutem corporalem consequitur; quod non est ex opere operato; quia Baptismus ad hoc
              efficaciam non habet; sicut patet de Constantino, quem Silvester baptizavit. Ergo
              etiam quantum ad spiritualem salutem Baptismus a bono ministratus potest ampliorem
              effectum spiritualis salutis habere.</p>
            <p xml:id="ta-l4d5q2-d1e276">Sed contra est quod in littera dicitur: <quote xml:id="ta-l4d5q2-Qd1e278">non est melior Baptismus qui per
                meliorem ministrum datur; sed per ministros dispares Dei munus est
              aequale</quote>.</p>
          </div>
          <div xml:id="ta-l4d5q2-Dd1e284">
            <head xml:id="ta-l4d5q2-Hd1e286">Quaestiuncula 4</head>
            <p xml:id="ta-l4d5q2-d1e289">Ulterius. Videtur quod malus minister peccet baptizans. Quia, sicut Augustinus in
              littera dicit, justos oportet esse per quos baptizatur. Si ergo non sint justi cum
              baptizent, faciunt quod non oportet. Ergo peccant.</p>
            <p xml:id="ta-l4d5q2-d1e292">Praeterea, Eucharistiae sacramentum non est majoris efficaciae quam Baptismi. Sed
              peccat sacerdos indigne accedens ad illud sacramentum, ut patet 1 Corinth., 11. Ergo
              et peccat, si sit malus, baptizando.</p>
            <p xml:id="ta-l4d5q2-d1e295">Sed contra, ex officio habet quod baptizet. Ergo exequendo suum ministerium non
              peccat.</p>
            <p xml:id="ta-l4d5q2-d1e298">Praeterea, ipse tenetur baptizare. Ergo si baptizando peccat, esset perplexus; quod
              non potest esse.</p>
          </div>
          <div xml:id="ta-l4d5q2-Dd1e302">
            <head xml:id="ta-l4d5q2-Hd1e304">Quaestiuncula 5</head>
            <p xml:id="ta-l4d5q2-d1e307">Ulterius. Videtur quod recipiens in se vel in alio sacramentum a malo sacerdote,
              peccat. Quia consentiens peccanti ipse peccat. Sed sacerdos in aliquo casu peccat
              indigne baptizans. Ergo et ab eo Baptismum accipiens vel exigens.</p>
            <p xml:id="ta-l4d5q2-d1e310">Praeterea, esto quod sacerdos non velit baptizare sine pretio, constat quod si datur
              ei pretium, simonia committitur; quod sine peccato fieri non potest. Ergo in alio casu
              peccat accipiens sacramentum Baptismi a malo ministro.</p>
            <p xml:id="ta-l4d5q2-d1e313">Sed contra est quod Augustinus in littera dicit: <quote xml:id="ta-l4d5q2-Qd1e315">nec timeo adulterum nec
                homicidam</quote>. Esset autem timendus, si ab eo accipiens sacramentum peccaret.
              Ergo nec peccat ab eo accipiens sacramentum.</p>
          </div>
          <div xml:id="ta-l4d5q2-Dd1e320">
            <head xml:id="ta-l4d5q2-Hd1e322">Quaestiuncula 1</head>
            <p xml:id="ta-l4d5q2-d1e325">Respondeo dicendum, ad primam quaestionem quod in sacramentis est aliquid quod est de
              substantia sacramenti, et aliquid quod est de convenientia sacramenti et solemnitate.
              Si ergo subtraheretur aliquid quod est de substantia sacramenti, non erit verum
              sacramentum; si autem subtraheretur aliquid eorum quae requiruntur ad solemnitatem vel
              convenientiam sacramenti, propter hoc non desinit esse sacramentum. Unde cum bonitas
              ministri non sit de substantia sacramenti, quia non omnino certa est, sed quandoque
              ignorata, ea autem quae sunt de substantia sacramenti oportet esse certa; patet quod
              subtracta bonitate ministri adhuc est sacramentum, dummodo alia quae sunt de
              sacramenti substantia, observentur.</p>
            <p xml:id="ta-l4d5q2-d1e328">Ad primum ergo dicendum, quod debitum dicitur dupliciter. Uno modo, debito
              necessitatis; et sic est debitus minister Baptismi quilibet homo. Alio modo, debito
              convenientiae et congruitatis; et sic oportet ministrum esse bonum, sicut oportet
              aquam in qua fit Baptismus, esse mundam ob reverentiam sacramenti; tamen si sit
              immunda, nihilominus fit in ea Baptismus; et similiter si sit minister malus,
              nihilominus confertur Baptismus.</p>
            <p xml:id="ta-l4d5q2-d1e331">Ad secundum dicendum, quod duplex est actio corporis. Una est intranea, sicut
              sentire, vivere, et hujusmodi; et talem actionem non participat membrum aridum; et
              similiter nec homo malus actionem virtutum, quae huic proportionatur. Alia est actio
              ad extra; et talis actio bene potest fieri per membrum aridum, sicut percutere, quod
              etiam omnino re inanimata fit, ut baculo; et huic proportionaliter respondet
              ministratio sacramentorum.</p>
          </div>
          <div xml:id="ta-l4d5q2-Dd1e335">
            <head xml:id="ta-l4d5q2-Hd1e337">Quaestiuncula 2</head>
            <p xml:id="ta-l4d5q2-d1e340">Ad secundam quaestionem dicendum, quod duplex est agens; unum principale, et aliud
              instrumentale. Agens autem principale, cum agat sibi simile, oportet quod habeat
              formam, quam inducit per suam actionem in agentibus univocis, vel aliquam nobiliorem
              in agentibus non univocis. Sed agens instrumentale non oportet quod habeat formam quam
              inducit ut disponentem ipsum, sed solum per modum intentionis, sicut de forma scamni
              in serra patet, ut in 1 dist., quaest. 1, art. 4, quaestiunc. 1 et 2, dictum est.
              Agens autem principale in baptizando est ipse Deus per auctoritatem, et ipse Christus
              secundum quod homo, cujus meritum operatur in Baptismo; et ex plenitudine divinae
              bonitatis et gratiae Christi pervenit gratia ad baptizatum. Sed baptizans est tantum
              agens instrumentale; unde non refert ad rem sacramenti percipiendam, utrum ipse
              gratiam habeat, vel non.</p>
            <p xml:id="ta-l4d5q2-d1e343">Ad primum ergo dicendum, quod actio non attribuitur instrumento secundum philosophum,
              proprie, sed principali agenti. Unde proprie et per se loquendo iste malus minister
              non est qui mundat, sed Christus, de quo dictum est, Joan. 1, 33: <quote xml:id="ta-l4d5q2-Qd1e345">hic est qui
                baptizat</quote>.</p>
            <p xml:id="ta-l4d5q2-d1e349">Ad secundum dicendum, quod in oratione orans est sicut principale agens, non solum
              sicut instrumentale; et ideo requiritur ad efficaciam orationis quod ex opere operante
              effectum sortiatur, non solum ex opere operato, sicut est in sacramentis; et ideo
              malorum orationes infructuosae sunt, quantum ex eis est; sed possunt esse fructuosae
              aliis pro quibus oratur, propter eorum devotionem, vel inquantum orant in persona
              Ecclesiae.</p>
          </div>
          <div xml:id="ta-l4d5q2-Dd1e353">
            <head xml:id="ta-l4d5q2-Hd1e355">Quaestiuncula 3</head>
            <p xml:id="ta-l4d5q2-d1e358">Ad tertiam quaestionem dicendum, quod aliquid dicitur effectus alicujus per se et per
              accidens. Per se quidem effectus alicujus est quod per ipsum ad hoc ordinatum
              producitur, sicut domus aedificatoris. Per accidens quod conjungitur ei quod est
              effectus per se, sicut si habitatio domus dicatur effectus aedificatoris. Sic ergo
              dico, quod effectus per se Baptismi aequalis est a quocumque detur, vel a malo vel a
              bono, ceteris paribus ex parte baptizati; sed cum effectu Baptismi potest aliquid
              aliud baptizato conferri, sive pertineat ad salutem corporis, sive animae, ex merito
              Baptismi; et hoc non est proprie effectus Baptismi: quia Baptismus non est causa nisi
              instrumentalis, et non est instrumentum agens in virtute ministri, qui et ipse
              instrumentum est, agens in virtute Christi et Dei.</p>
            <p xml:id="ta-l4d5q2-d1e361">Et per hoc patet solutio ad objecta.</p>
          </div>
          <div xml:id="ta-l4d5q2-Dd1e365">
            <head xml:id="ta-l4d5q2-Hd1e367">Quaestiuncula 4</head>
            <p xml:id="ta-l4d5q2-d1e370">Ad quartam quaestionem dicendum, quod quicumque in peccato mortali existens, exhibet
              se ministrum Ecclesiae in quocumque spirituali, peccat, secundum quorumdam opinionem
              satis probabilem, et quae per auctoritatem Dionysii, confirmatur, ut infra dist. 24,
              quaest. 1, art. 3, quaestiunc. 1, melius ostendetur; et ideo sacerdos baptizans cum
              solemnitate, ministrum Ecclesiae se exhibens, peccat mortaliter; si autem simpliciter
              baptizet in articulo necessitatis, non quasi minister Ecclesiae, sed sicut vetula
              baptizare posset, non peccat.</p>
            <p xml:id="ta-l4d5q2-d1e373">Ad primum ergo dicendum, quod auctoritas Augustini non multum cogit, quia loquitur de
              opportunitate congruentiae; et praeterea loquitur de illis qui baptizant ut ministri
              Ecclesiae; unde subdit: <quote xml:id="ta-l4d5q2-Qd1e375">justos oportet esse tanti judicis
              ministros</quote>.</p>
            <p xml:id="ta-l4d5q2-d1e379">Ad secundum dicendum, quod secus est de Eucharistia: quia illud sacramentum nunquam
              nisi a ministris Ecclesiae perfici potest; et ideo semper aliquis celebrans illud
              sacramentum, ministrum Ecclesiae se exhibet.</p>
            <p xml:id="ta-l4d5q2-d1e382">Ad tertium dicendum, quod quamvis ex officio competat sibi quod baptizet, tamen
              officium suum debet juste exercere, sicut dicitur Deut. 16, 20: <quote xml:id="ta-l4d5q2-Qd1e384">juste quod
                justum est exequeris</quote>.</p>
            <p xml:id="ta-l4d5q2-d1e389">Ad quartum dicendum, quod ipse non est perplexus: quia potest conteri de peccato, et
              tunc baptizare et conficere.</p>
          </div>
          <div xml:id="ta-l4d5q2-Dd1e394">
            <head xml:id="ta-l4d5q2-Hd1e396">Quaestiuncula 5</head>
            <p xml:id="ta-l4d5q2-d1e399">Ad quintam quaestionem dicendum, quod malus minister aut est praecisus ab Ecclesia
              aut non. Si sit praecisus ab Ecclesia, tunc peccat ab eo recipiens sacramentum, nisi
              in necessitate in qua posset etiam a Pagano vel a Judaeo suscipere. Si autem non sit
              praecisus ab Ecclesia, non peccat ab eo accipiens sacramentum, nisi per accidens
              scilicet si ejus peccato communicet.</p>
            <p xml:id="ta-l4d5q2-d1e402">Ad primum ergo dicendum, quod dato quod malus sacerdos peccet baptizando, non tamen
              oportet quod ille qui ab eo Baptismum recipit vel exigit, etiam excepto casu
              necessitatis, peccet propter duas rationes. Primo quia isti non potest esse certum
              quod ille sit in peccato mortali, cum in uno instanti spiritus operetur
              justificationem impii. Secundo, quia iste petit quod justum est quia a suo sacerdote
              debet sacramenta percipere. Nec propter hoc cogit vel inducit eum ad peccandum: quia
              ille potest reddere quod debet non peccando.</p>
            <p xml:id="ta-l4d5q2-d1e405">Ad secundum dicendum, quod aut ille qui est baptizandus, est adultus, aut non. Si est
              adultus, sufficit ei petere Baptismum ad salutem, quia baptizatur Baptismo flaminis;
              nec debet propter hoc simoniam committere. Si autem sit puer qui est baptizandus, tunc
              potius debet ipsemet puerum baptizare, quam pretium sacerdoti pro Baptismo simoniace
              dare. Et tamen licitum est ei aquam emere, si alias habere non posset, quia aqua non
              est sacrum quid: et si sit sanctificata non operatur ad Baptismum de necessitate ejus
              existens quasi sanctificata, sed quasi aqua; et ideo non emit aquam sanctificatam, sed
              aquam. Quidam vero dicunt, quod potest pretium dare: quia hoc non est simoniam
              committere, sed redimere vexationem suam. Sed primum melius videtur.</p>
          </div>
        </div>
        <div xml:id="ta-l4d5q2-Dd1e411" type="articulus">
          <head xml:id="ta-l4d5q2-Hd1e413">Articulus 3</head>

          <head xml:id="ta-l4d5q2-Hd1e416" type="questionTitle">Utrum Daemon in figura hominis apparens possit baptizare</head>
          <div xml:id="ta-l4d5q2-Dd1e419">
            <head xml:id="ta-l4d5q2-Hd1e421">Quaestiuncula 1</head>
            <p xml:id="ta-l4d5q2-d1e424">Ad tertium sic proceditur. Videtur quod Daemon in figura hominis apparens possit
              baptizare. Dicit enim Augustinus super Joan., quod talis est Baptismus, qualis ille in
              cujus potestate datur. Si ergo Diabolus baptizet invocando potestatem Trinitatis,
              bonus est Baptismus.</p>
            <p xml:id="ta-l4d5q2-d1e427">Praeterea, in baptizante non requiritur assimilatio ad Deum per gratiam, quia etiam
              mali possunt baptizare; nec etiam assimilatio per characterem, quia etiam Pagani
              baptizare possunt. Ergo sufficit assimilatio per naturam. Sed hoc est in Daemonibus.
              Ergo possunt baptizare.</p>
            <p xml:id="ta-l4d5q2-d1e430">Sed contra, ministri Baptismi ad Christum est aliqua conventio. Sed nulla est
              conventio Christi ad Diabolum, ut patet 2 Corinth., 6. Ergo Diabolus non potest
              conferre sacramentum Baptismi.</p>
          </div>
          <div xml:id="ta-l4d5q2-Dd1e434">
            <head xml:id="ta-l4d5q2-Hd1e436">Quaestiuncula 2</head>
            <p xml:id="ta-l4d5q2-d1e439">Ulterius. Videtur quod bonus Angelus in figura hominis apparens, baptizare possit.
              Baptismus enim est actio hierarchica: quia est illuminatio et purgatio, secundum
              Dionysium. Sed Angeli exercent in nos hierarchicas actiones: quia purgant nos
              perficiunt, et illuminant. Ergo possunt baptizare.</p>
            <p xml:id="ta-l4d5q2-d1e442">Praeterea, in actionibus hierarchicis ita est quod quamcumque actionem potest facere
              inferior, potest facere superior: sicut quidquid potest diaconus, potest sacerdos.
              Sed, secundum Dionysium, quilibet Angelus est major summo sacerdote apud nos, qui ex
              eorum potestatis participatione Angelus dicitur, Malach. 2. Si ergo sacerdos homo
              potest baptizare multo fortius Angelus.</p>
            <p xml:id="ta-l4d5q2-d1e445">Sed contra, Baptismus est actio militantis Ecclesiae. Sed Angeli non sunt neque actu
              neque potentia de Ecclesia militante. Ergo baptizare non possunt.</p>
          </div>
          <div xml:id="ta-l4d5q2-Dd1e449">
            <head xml:id="ta-l4d5q2-Hd1e451">Quaestiuncula 1</head>
            <p xml:id="ta-l4d5q2-d1e454">Respondeo dicendum ad primam quaestionem, quod Diabolus in figura sacerdotis apparens
              potest immergere, sed non sacramentum conferre, propter duas rationes. Primo, quia
              dispensatio sacramentorum non est concessa nisi hominibus, qui conveniunt cum verbo
              incarnato, a quo sacramenta fluxerunt in natura assumpta; et etiam cum sacramentis, in
              quibus est spiritualis virtus in corporeis elementis, sicut et homines ex natura
              spirituali et corporali compositi sunt. Secundo si baptizare se fingeret, semper esset
              timendum quod non faceret intentione baptizandi, quae ad sacramentum exigitur, sed
              intentione decipiendi: quia non esset probabile quod tantum bonum homini procuraret,
              sicut est spiritualis regeneratio.</p>
            <p xml:id="ta-l4d5q2-d1e457">Ad primum ergo dicendum, quod ubi datur Baptismus, talis est qualis ille in cujus
              potestate datur. Sed Diabolus nullo modo dare potest.</p>
            <p xml:id="ta-l4d5q2-d1e460">Ad secundum dicendum, quod homo peccator habet similitudinem cum Deo non solum
              quantum ad naturam divinam per imaginem, sed etiam quantum ad naturam assumptam; et
              iterum in malis hominibus possibile est esse similitudinem per gratiam, non autem in
              Daemonibus. Et praeterea quod omnibus hominibus concessa est baptizandi potestas, hoc
              est propter necessitatem sacramenti, ut omnibus possit de facili adesse baptizans. Sed
              Diaboli conversatio non est cum hominibus; unde non juvaret ad necessitatem
              sacramenti, si sibi potestas illa concederetur.</p>
          </div>
          <div xml:id="ta-l4d5q2-Dd1e465">
            <head xml:id="ta-l4d5q2-Hd1e467">Quaestiuncula 2</head>
            <p xml:id="ta-l4d5q2-d1e470">Ad secundam quaestionem dicendum quod Angelis bonis non est collata potestas
              baptizandi, propter duas rationes. Primo, quia non habent praedictam convenientiam cum
              sacramento, et cum Christo, qui est auctor sacramenti. Secundo, quia ad necessitatem
              Baptismi non valeret potestas eis concessa, cum non sint in promptu hominibus, ut per
              eos baptizentur. Sed sicut Deus potentiam suam sacramentis non alligavit, ita nec
              potestatem consecrandi sacramenta alligavit aliquibus ministris; unde qui dedit hanc
              potestatem hominibus, posset dare et Angelis. Nec Angelus bonus baptizaret nisi
              divinitus potestate sibi concessa; unde si baptizaret, non esset rebaptizandus,
              dummodo constaret quod bonus Angelus esset; sicut et judicatum est, templum quod per
              Angelos consecratum est, non oportere per hominem consecrari, ut legitur in historia
              dedicationis sancti Michaelis.</p>
            <p xml:id="ta-l4d5q2-d1e473">Ad primum ergo dicendum, quod Angeli actiones hierarchicas eis proportionaliter
              exequuntur, scilicet invisibiliter: non autem eis est proportionale ut per corporalia
              hierarchicas actiones perficiant.</p>
            <p xml:id="ta-l4d5q2-d1e476">Ad secundum dicendum, quod non oportet quod superior potestas eodem modo operetur quo
              inferior, sed modo altiori; et ideo non oportet si homines sacerdotes per
              sacramentalia symbola actiones hierarchicas exequuntur, quod hoc Angeli possint
              facere, sed moto altiori.</p>
          </div>
        </div>
        <div xml:id="ta-l4d5q2-Dd1e481">
          <head xml:id="ta-l4d5q2-Hd1e483">Expositio textus</head>
          <p xml:id="ta-l4d5q2-d1e486"><quote xml:id="ta-l4d5q2-Qd1e487">Quid noverat Joannes Baptista? Dominum</quote>. Sciendum est, quod Joannes
            antequam intraret eremum, Christum cognovit personaliter ex conversatione, cum fuerit
            ejus cognatus per carnem et scivit etiam dignitatem ejus ex prophetica revelatione sed
            propter longam moram amiserat vultus ejus imaginationem; unde personaliter eum non
            cognoscebat. Et ideo Christo veniente ad Baptismum, tria didicit, secundum diversos
            sanctos: quia, secundum Chrysostomum, didicit quod iste in persona erat ille quem
            praedicaverat venturum: secundum Augustinum, didicit quod haberet potestatem
            excellentiae quam sibi retineret, tamen posset eam servis largiri quod tamen in generali
            prius sciverat, sed tunc in speciali de hac persona cognovit; sed secundum Hieronymum
            didicit, quod per Baptismum Christi non solum gratia conferretur mundans a culpa, sed
            etiam ab omni poena absolvens, quod habet ab ejus passione. <quote xml:id="ta-l4d5q2-Qd1e490">Tot essent Baptismi
              quot servi</quote>. Hoc non videtur esse inconveniens; quia per hoc non differrent
            Baptismi secundum speciem, cum haberent unam formam et unum effectum, sed differrent
            tantum secundum materiam, sicut et nunc differunt. Et dicendum, quod differrent secundum
            virtutem, et secundum invocationem; et sic esset occasio schismatis in Ecclesia, ut unus
            diceret: ego sum Pauli, alius, ego sum Petri.</p>
        </div>
      </div>
    </body>
  </text>
</TEI>