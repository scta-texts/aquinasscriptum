<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum III, Distinctio 27, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum III, Distinctio 27, Quaestio 3</title>
          <date when="2016-03-13">March 13, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-13">March 13, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="105vb"/>
      </div>
    </front>
    <body>
      <div xml:id="ta-l3d27q3">
        <head xml:id="ta-l3d27q3-Hd1e97">Librum III, Distinctio 27, Quaestio 3</head>
        <head xml:id="ta-l3d27q3-Hd1e100" type="questionTitle">De actu caritatis</head>
        <div xml:id="ta-l3d27q3-Dd1e103">
          <head xml:id="ta-l3d27q3-Hd1e105">Prooemium</head>
          <p xml:id="ta-l3d27q3-d1e108">Deinde quaeritur de actu caritatis, secundum quem diligitur Deus; quia de dilectione
            proximi infra erit locus quaerendi. Quaeruntur autem quatuor: 1 utrum Deus immediate per
            suam essentiam possit amari; 2 utrum possit totaliter amari; 3 utrum dilectio qua Deum
            diligimus, habeat modum; 4 utrum ille modus qui in praecepto de caritate implicatur,
            scilicet: <quote xml:id="ta-l3d27q3-Qd1e110">ex toto corde</quote> etc. possit in via servari.</p>
        </div>
        <div xml:id="ta-l3d27q3-Dd1e115" type="articulus">
          <head xml:id="ta-l3d27q3-Hd1e117">Articulus 1</head>

          <head xml:id="ta-l3d27q3-Hd1e120" type="questionTitle">Utrum Deus per essentiam suam in statu viae possit a nobis
            amari</head>

          <p xml:id="ta-l3d27q3-d1e123">Ad primum sic proceditur. Videtur quod Deus non possit a nobis in statu viae immediate
            amari. Intellectus enim velocior est quam affectus: unde dicit Augustinus, quod
            praecedit intellectus; sequitur tardus aut nullus affectus. Sed intellectus noster in
            statu viae non potest Deum immediate videre. Ergo nec affectus amare.</p>
          <p xml:id="ta-l3d27q3-d1e126">Praeterea, amor non potest esse incogniti et non visi; unde philosophus in 9 Ethic.,
            dicit, quod nullus amare incipit specie non praedelectatus. Sed in statu viae non
            videmus essentiam divinam. Ergo nec ipsum immediate per essentiam amare possumus.</p>
          <p xml:id="ta-l3d27q3-d1e129">Praeterea, cognitio patriae excedit cognitionem viae, inquantum homo in patria videt
            Deum per essentiam immediate. Si ergo in via homo Deum immediate amaret, caritas patriae
            non excederet caritatem viae.</p>
          <p xml:id="ta-l3d27q3-d1e133">Praeterea, ex hoc contingit quod Deum in statu viae immediate videre non possumus, quia
            ex visibilibus in invisibilium cognitionem devenimus. Sed similiter devenimus ex amore
            visibilium in amorem invisibilium; unde Gregorius dicit in quadam Homil.: <quote xml:id="ta-l3d27q3-Qd1e135">regnum
              caelorum rebus terrenis simile dicitur, ut per hoc quod animus novit diligere, discat
              et incognita amare</quote>; et in praefatione dicitur: <quote xml:id="ta-l3d27q3-Qd1e138">ut dum visibiliter Deum
              cognoscimus, per hunc in invisibilium amorem rapiamur</quote>. Ergo similiter in statu
            viae non diligimus Deum immediate.</p>
          <p xml:id="ta-l3d27q3-d1e142">Praeterea, voluntas, quae est prima radix peccati, magis debuit corrumpi per peccatum
            quam aliqua alia potentiarum animae. Sed intellectus non potest actum suum, qui est
            videre, exercere circa Deum immediate. Ergo neque voluntas actum delectationis.</p>
          <p xml:id="ta-l3d27q3-d1e145">Sed contra, Augustinus in Lib. Confess.: <quote xml:id="ta-l3d27q3-Qd1e147">vae illis qui diligunt nutus tuos pro
              te</quote>. Nutus autem divini dicuntur participatio bonitatis divinae in creaturis.
            Ergo Deus amatur a sanctis in statu viae immediate, non solum secundum quod ejus bonitas
            in creaturis participatur.</p>
          <p xml:id="ta-l3d27q3-d1e151">Praeterea cognitio viae, propter hoc quod Deum mediantibus creaturis cognoscit,
            evacuatur, et est aenigmatica. Sed caritas nunquam excidit, 1 Corinth. 13. Ergo non
            diligit Deum mediante creatura.</p>
          <p xml:id="ta-l3d27q3-d1e154">Praeterea, illud quod est medium cognoscendi, est ratio cognitionis; et similiter debet
            esse de dilectione. Sed ratio diligendi Deum non sunt creaturae, immo potius e converso,
            maxime loquendo de dilectione caritatis. Ergo Deus immediate per essentiam amatur.</p>
          <p xml:id="ta-l3d27q3-d1e157">Respondeo dicendum, quod in potentiis ordinatis ita est quod ubi terminatur operatio
            prioris potentiae, ibi incipit operatio sequentis; sicut patet quod sensus terminatur ad
            imaginationem, quae est motus factus a sensu secundum actum; et intellectus in termino
            imaginationis incipit, quia phantasmata accipit pro objecto, ut dicitur in 2 Lib. de
            anima; et ideo illarum rerum quae non habent phantasmata, cognitionem non potest
            accipere, nisi ex rebus quarum sibi repraesentantur phantasmata. Unde in statu viae, in
            qua accipit a phantasmatibus, non potest Deum immediate videre; sed oportet ut ex
            visibilibus, quorum phantasmata capit, in ejus cognitionem deveniat. Quamvis autem ipsam
            essentiam non videat immediate, tamen cognitio intellectus ad ipsum Deum terminatur,
            quia ipsum esse ex effectibus apprehendit; unde cum ad intellectum affectus sequatur,
            ubi terminatur operatio intellectus, ibi incipit operatio affectus, sive voluntatis.
            Dictum est autem, quod operatio intellectus, scilicet ejus cognitio, ad ipsum Deum
            terminatur, quem esse ex effectibus apprehendit; unde operatio voluntatis circa ipsum
            Deum potest esse immediate nullo medio interveniente quod ad voluntatem pertineat;
            multis tamen mediis praecedentibus ex parte intellectus, quibus in Deum cognoscendum
            pervenit.</p>
          <p xml:id="ta-l3d27q3-d1e161">Ad primum ergo dicendum, quod intellectus est velocior quantum ad hoc quod praevenit
            affectum: sed affectus in amando magis pertingit ad intima, ut supra dictum est.</p>
          <p xml:id="ta-l3d27q3-d1e164">Ad secundum dicendum, quod amor oportet quod sit cogniti et visi aliqualiter, sed non
            cogniti et visi in se; unde illud quod cognoscitur in alio, potest in seipso amari.</p>
          <p xml:id="ta-l3d27q3-d1e167">Ad tertium dicendum, quod quanto bonum plenius cognoscitur, tanto magis est amabile; et
            praecipue illud bonum quod est finis, et in quo non invenitur aliquod quo offendatur
            affectus; et ideo, quia Deus plenius cognoscetur in patria, quam nunc, etiam plenius
            amabitur. Sed ista diversitas ex parte cognitionis erit per id quod est proprium
            cognitioni, scilicet cognoscere per se, non alio; et ideo non erit unius rationis
            cognitio. In affectu autem erit per diversitatem, non ejus quod per se ad ipsam
            pertineat, sed per diversitatem cognitionis; et tamen erit eadem ratio amoris, sed
            differt amor per magis et minus.</p>
          <p xml:id="ta-l3d27q3-d1e170">Ad quartum dicendum, quod hoc quod amor ex visibilibus ad invisibilia tendat, non est
            ex parte sui, sed ex parte cognitionis praecedentis; unde in utraque auctoritate inducta
            fit mentio de cognitione.</p>
          <p xml:id="ta-l3d27q3-d1e173">Ad quintum dicendum, quod per peccatum non est ablata potentiarum animae natura, nec
            illud quod eas secundum naturam suam consequitur.</p>
        </div>
        <div xml:id="ta-l3d27q3-Dd1e177" type="articulus">
          <head xml:id="ta-l3d27q3-Hd1e179">Articulus 2</head>

          <head xml:id="ta-l3d27q3-Hd1e182" type="questionTitle">Utrum Deus possit totaliter diligi</head>

          <p xml:id="ta-l3d27q3-d1e185">Ad secundum sic proceditur. Videtur quod Deus non possit totaliter diligi. Dilectio
            enim cognitionem praesupponit. Sed Deus non totaliter cognoscitur etiam in patria a
            sanctis. Ergo nec ab aliqua creatura potest totaliter diligi.</p>
          <p xml:id="ta-l3d27q3-d1e188">Praeterea, sicut divina lux est infinita, ita et divina bonitas. Sed lux divina ratione
            suae infinitatis comprehendi non potest intellectu, ut totaliter videatur. Ergo nec
            divina bonitas potest comprehendi affectu, ut totaliter diligatur.</p>
          <p xml:id="ta-l3d27q3-d1e191">Praeterea, Deus seipsum non diligit plusquam totaliter. Si ergo aliqua creatura
            totaliter Deum diligere posset, dilectio alicujus creaturae adaequaretur dilectioni
            divinae; quod falsum est.</p>
          <p xml:id="ta-l3d27q3-d1e195">Sed contra, Deut. 6, 5: <quote xml:id="ta-l3d27q3-Qd1e197">diliges dominum Deum tuum ex toto corde tuo</quote>; ubi
            Glossa: <quote xml:id="ta-l3d27q3-Qd1e200">hoc servabitur ad minus in patria</quote>. Ergo Deus potest ab homine
            totaliter diligi.</p>
          <p xml:id="ta-l3d27q3-d1e204">Respondeo dicendum, quod ad dilectionem tria concurrunt, scilicet diligens, dilectio,
            et dilectum; et cuilibet horum respondet suus modus. Habet enim res dilecta modum quo
            est diligibilis; et diligens modum quo est dilectivus, idest natus diligere. Sed
            dilectionis modus attenditur in comparatione diligentis ad dilectum, quia dilectio media
            est inter utrumque: et similiter etiam est de visione. Si ergo totaliter dicat modum rei
            dilectae et visae, sic sancti qui sunt in patria, Deum totaliter diligunt, et totaliter
            vident: quia sicut nihil est de sua essentia quod non videant et diligant (propter quod
            dicuntur totum videre et diligere), ita etiam nihil de modo quo Deus est, remanet ab eis
            non visum aut non dilectum; unde totaliter vident et diligunt: quia vident et diligunt
            totum quod Deus est. Similiter etiam si totaliter dicat modum diligentis; quia secundum
            totum modum suum, scilicet secundum totum suum posse diligent et videbunt, nihil suae
            potentiae subtrahentes divinae visioni et dilectioni; et sic Deus intelligitur diligi ex
            toto corde. Si autem totaliter dicat modum dilectionis, sic neque totaliter diligent,
            neque totaliter videbunt: quia modus dilectionis et visionis, ut dictum est, attenditur
            in comparatione diligibilis et visibilis ad diligentem et videntem. Modus autem quo Deus
            diligibilis est et visibilis, excedit modum quo homo diligere et videre potest: quia lux
            et bonitas ejus est infinita: et ideo non totaliter videtur et diligitur ab aliis, quia
            non diligitur ita intense et ferventer, nec videtur ita clare, sicut est diligibilis et
            visibilis, nisi a seipso; et ita ipse solus se comprehendit amando et videndo.</p>
        </div>
        <div xml:id="ta-l3d27q3-Dd1e209" type="articulus">
          <head xml:id="ta-l3d27q3-Hd1e211">Articulus 3</head>

          <head xml:id="ta-l3d27q3-Hd1e214" type="questionTitle">Utrum dilectio qua Deum diligimus, habeat modum</head>

          <p xml:id="ta-l3d27q3-d1e217">Ad tertium sic proceditur. Videtur quod dilectio qua Deum diligimus, modum habeat. Omne
            enim finitum mensuram habet. Sed motus ex mensura causatur, ut dictum est, in 1 Lib.,
            dist. 3. Cum ergo dilectio qua Deum diligimus, finita sit, oportet quod modum
            habeat.</p>
          <p xml:id="ta-l3d27q3-d1e220">Praeterea, sicut dicit Bernardus, caritas in sapientiam proficit. Sed sapientia habet
            modum: Rom. 12: <quote xml:id="ta-l3d27q3-Qd1e222">non plus sapere quam oportet</quote>. Ergo dilectio habet
            modum.</p>
          <p xml:id="ta-l3d27q3-d1e226">Praeterea, omnis actus virtutis moderatus est: quia quod immoderatum est, vituperabile
            est et vitiosum. Sed dilectio qua Deum diligimus, actus est praecipuae virtutis. Ergo
            habet modum.</p>
          <p xml:id="ta-l3d27q3-d1e230">Praeterea, omnes actus aliarum virtutum ex caritate fiunt. Si ergo caritas in suo actu
            non habet modum, nec aliae virtutes modum habent.</p>
          <p xml:id="ta-l3d27q3-d1e233">Sed contra, Bernardus in Lib. de diligendo Deum: <quote xml:id="ta-l3d27q3-Qd1e235">causa diligendi Deum, Deus est:
              modus, sine modo diligere</quote>.</p>
          <p xml:id="ta-l3d27q3-d1e239">Praeterea, dilectio mensuranda est ad diligibile. Sed divina bonitas est immensa. Ergo
            dilectio ipsius non habet modum.</p>
          <p xml:id="ta-l3d27q3-d1e242">Respondeo dicendum, quod modus mensurationem quamdam importat. Actus autem ab eo
            mensuratur quod est ratio agendi; sicut misericordia accipit mensuram in subventione
            misero facienda ex quantitate miseriae quae misericordiam movet. Causa autem diligendi
            Deum est divina bonitas, quae est infinita. Actus autem creaturae est finitus, cum ex
            finita potentia procedat; et ideo non potest esse commensuratus rationi dilectionis; et
            propter hoc in dilectione Dei non ponitur aliquis modus, ultra quem non oporteat
            progredi; sed quantumcumque diligat, semper ad ulteriora se extendit: et propter hoc
            dicitur, quod non habet modum, scilicet praefixum, ultra quem non oportet progredi.</p>
          <p xml:id="ta-l3d27q3-d1e245">Ad primum ergo dicendum, quod quia dilectio qua Deum diligimus, est finita, ideo habet
            quemdam modum ad quem pertingit; non autem habet modum in quo sistat vel sistere debeat,
            sicut est in aliis virtutibus.</p>
          <p xml:id="ta-l3d27q3-d1e248">Ad secundum dicendum, quod sicut supra dictum est, qu. 1, art. 1, res per cognitionem
            quodammodo trahitur ad cognoscentem; et ideo ea quae ad cognitionem pertinent, ex
            potentia cognoscentis sunt mensurata, quamvis veritas cognitionis ad rem mensuretur. Sed
            per amorem amans trahitur ad ipsum amatum; et ideo amor mensurandus est ad ipsam rem
            amatam magis quam ad amantem.</p>
          <p xml:id="ta-l3d27q3-d1e252">Ad tertium dicendum, quod quantumcumque Deus diligatur, actus non erit immoderatus,
            quia non excedit proportionem sui objecti.</p>
          <p xml:id="ta-l3d27q3-d1e255">Ad quartum dicendum, quod hoc quod dicitur quod caritas non habet modum, intelligitur
            quantum ad actum quem caritas elicit, non quantum ad actus quos imperat: quia illi modos
            accipere debent ex ratione proprii objecti circa quod fiunt.</p>
        </div>
        <div xml:id="ta-l3d27q3-Dd1e259" type="articulus">
          <head xml:id="ta-l3d27q3-Hd1e261">Articulus 4</head>

          <head xml:id="ta-l3d27q3-Hd1e264" type="questionTitle">Utrum modus diligendi qui est in praecepto, possit in via
            servari</head>

          <p xml:id="ta-l3d27q3-d1e267">Ad quartum sic proceditur. Videtur quod modus ille qui in praecepto implicatur possit
            in via servari: quia Hieronymus dicit: <quote xml:id="ta-l3d27q3-Qd1e269">qui dicit Deum homini aliquid impossibile
              praecepisse, anathema sit</quote>. Sed hoc Deus praecepit omnibus existentibus in
            statu viae. Ergo haereticum est dicere, quod non possit in via observari.</p>
          <p xml:id="ta-l3d27q3-d1e273">Praeterea, caritas est magis necessaria virtus quam aliae. Sed praecepta data de
            actibus aliarum virtutum, in via possunt impleri. Ergo et praeceptum datum de actu
            caritatis.</p>
          <p xml:id="ta-l3d27q3-d1e276">Praeterea, omne praeceptum legis ligat, quia lex a ligando dicitur. Sed nullus potest
            dimittere illud ad quod obligatus est, quin peccet. Si ergo lex aliquid praecipiat quod
            observari non possit, non solum occasionaliter, ut dicit apostolus, sed etiam directe
            occideret; et sic erit mala; quod est inconveniens.</p>
          <p xml:id="ta-l3d27q3-d1e280">Sed contra, non possumus in hac vita sine peccato manere, sicut patet 1 Joan., 1. Sed
            cum quis peccat, non diligit Deum ex toto corde. Ergo illud praeceptum non potest
            totaliter impleri in via.</p>
          <p xml:id="ta-l3d27q3-d1e283">Praeterea, non potest homo simul cor ad multa habere. Sed oportet, dum in hac vita
            sumus, quod cor rebus temporalibus aliquando apponamus. Ergo non potest homo in hac vita
            Deum ex toto corde diligere.</p>
          <p xml:id="ta-l3d27q3-d1e286">Respondeo dicendum, quod totum et perfectum idem est, ut dicit philosophus. Ratio autem
            perfecti in hoc consistit ut nihil ei desit. Sed hoc contingit dupliciter: aut ita quod
            nihil desit eorum quae natum est habere; aut ita quod nihil desit eorum quae debet
            habere; sicut aliquis habet perfectam quantitatem, quando habet tantam quantitatem
            quantam requirit humana natura, etsi non habeat quantitatem gigantis quam possibile est
            esse in humana natura. Prima ergo perfectio humanae naturae est in statu gloriae, quando
            homo habebit totum hoc quod possibile est esse in humana natura; sed secunda perfectio
            est naturae conditae, quando scilicet homo habuit totum hoc quod debebat habere secundum
            tempus illud. Et secundum hoc etiam duplex totalitas in dilectione Dei attenditur. Una,
            qua nihil deerit de his quae homo potest expendere in amorem Dei, quin in dilectione
            ponat: et haec quidem perfectio, seu totalitas, non praecipitur, ut facienda, sed magis
            ostenditur, ut sciatur quo perveniendum est, ut dicit Augustinus; et per hanc
            perfectionem seu totalitatem excluditur omne quod etiam ad tempus actum dilectionis
            interrumpere posset. Alia secundum quam nihil homo subtrahit de his quae debet ponere
            secundum tempus illud in amore Dei; et haec perfectio seu totalitas ponitur in praecepto
            etiam ut nunc implenda, ut scilicet nihil omittat eorum quae ponere debet in amore Dei;
            et haec totalitas excludit omne illud quod est contrarium et repugnans dilectioni
            divinae, non autem illud quod ad tempus actum dilectionis intercipit: quia semper agere
            secundum actum virtutis, non est nisi eorum qui sunt in statu beatitudinis: quia
            perfectio felicis est in operatione; perfectio autem virtutis est in habitu.</p>
          <p xml:id="ta-l3d27q3-d1e289">Ad primum ergo dicendum, quod illud quod praecipit lex ut faciendum, impleri potest, et
            impletur ab omnibus in statu salutis.</p>
          <p xml:id="ta-l3d27q3-d1e292">Ad secundum dicendum, quod actus aliarum virtutum non sunt finis praecepti, quemadmodum
            actus caritatis; et ideo actus caritatis habet aliquem modum, qui competit uno modo
            fini, et alio modo viae; non autem ita est in aliis virtutibus.</p>
          <p xml:id="ta-l3d27q3-d1e295">Ad tertium dicendum, quod secundum hoc quod ponitur ut legis praeceptum, secundum hoc
            ligat ad id quod implendum est in via; quantum vero ad id quod de ipso impletur in
            patria, magis ponitur ut documentum fidei, quam ut praeceptum legis.</p>
          <p xml:id="ta-l3d27q3-d1e299">Ad alia etiam patet solutio per ea quae dicta sunt.</p>
        </div>
        <div xml:id="ta-l3d27q3-Dd1e303">

          <head xml:id="ta-l3d27q3-Hd1e305">Expositio textus</head>
          <p xml:id="ta-l3d27q3-d1e308"><quote xml:id="ta-l3d27q3-Qd1e309">Non ergo jam se diligit</quote>. Contra. Omne peccatum, secundum Augustinum, est
            ex amore sui. Ergo videtur etiam quod immoderate se diligat. Dicendum, quod diligit in
            se naturam exteriorem, quam se aestimat esse; non autem naturam intellectivam, secundum
            quam vere est id quod est; et ita diligit id quod se esse existimat, non autem id quod
            vere est: quia unaquaeque res proprie est id quod est potissimum in ipsa; sicut civitas
            est rex, ut dicit philosophus. <quote xml:id="ta-l3d27q3-Qd1e312">Sic condita est mens humana ut nunquam sui non
              meminerit, nunquam se non intelligat, nunquam se non diligat</quote>. De his quae in
            hac notula dicuntur, dictum est in 1 Lib., dist. 3. <quote xml:id="ta-l3d27q3-Qd1e315">Ex toto corde, idest ex toto
              intellectu; ex tota anima, idest voluntate; ex tota mente, idest memoria</quote>.
            Sciendum quod ad caritatem exigitur aliquid tripliciter: uno modo sicut subjectum
            caritatis quod est ipsa voluntas; alio modo sicut praecedens ad caritatem, sicut memoria
            et intelligentia; tertio sicut consequens ad caritatem, quemadmodum irascibilis et
            concupiscibilis, et etiam membra corporalia quae imperium caritatis exequuntur. Quia
            ergo actum caritatis oportet esse perfectum, sicut cujuslibet virtutis; ideo praeceptum
            de actu caritatis, includit perfectionem omnium praedictorum secundum diversas
            expositiones: ut scilicet neque in voluntate neque in omnibus praecedentibus aut
            sequentibus aliquid sit quod caritati obsistat quantum ad perfectionem viae, vel quod
            actum caritatis interrumpere possit quantum ad perfectionem patriae. Et ideo secundum
            unam expositionem dicitur: <quote xml:id="ta-l3d27q3-Qd1e318">ex tota mente</quote>, idest ex tota memoria, ut absit
            oblivio: <quote xml:id="ta-l3d27q3-Qd1e321">ex toto corde</quote>, idest intellectu, ut desit error: <quote xml:id="ta-l3d27q3-Qd1e324">ex tota
              anima</quote>, idest voluntate, ut tollatur omnis contraria affectio. Alio modo
            exponitur: ex toto corde, quantum ad concupiscibilem: ex tota anima, quantum ad
            irascibilem, ut nulla passione sensitivi appetitus dilectio Dei impediatur: ex tota
            mente, quantum ad rationalem, quae includit voluntatem et intellectum. Item Gregorius
            Nyssenus exponit: <quote xml:id="ta-l3d27q3-Qd1e328">ex toto corde</quote>, quantum ad animam vegetabilem: <quote xml:id="ta-l3d27q3-Qd1e331">ex
              tota anima</quote>, quantum ad sensibilem: <quote xml:id="ta-l3d27q3-Qd1e334">ex tota mente</quote>, quantum ad
            rationalem. Sed Deuter. 6, ponitur: <quote xml:id="ta-l3d27q3-Qd1e337">ex tota fortitudine</quote>, quod referendum
            est ad membra exteriora, quae imperium caritatis exequuntur; vel etiam ad irascibilem,
            ut quidam dicunt: vel ponitur circumstantia dilectionis, ut scilicet sit firma.</p>
        </div>

      </div>
    </body>
  </text>
</TEI>