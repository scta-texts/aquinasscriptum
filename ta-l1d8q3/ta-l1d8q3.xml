<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 8, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 8, Quaestio 3</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d8q3">
        <head xml:id="ta-l1d8q3-Hd1e89">Quaestio 3</head>
        <div xml:id="ta-l1d8q3-Dd1e92">
          <head xml:id="ta-l1d8q3-Hd1e94">Prooemium</head>
          <p xml:id="ta-l1d8q3-d1e97"><quote xml:id="ta-l1d8q3-Qd1e98">Dei etiam solius essentia incommutabilis dicitur proprie</quote>. Hic
            prosequitur de secundo attributo, scilicet immutabilitate, dicens solum Deum
            incommutabilem esse, alias autem omnes creaturas aliquo modo mutabiles; et circa hoc
            tria quaeruntur: 1 utrum Deus sit omnino immutabilis; 2 utrum omnis creatura sit
            mutabilis; 3 de modis mutationum, quos Augustinus assignat in littera.</p>
        </div>
        <div xml:id="ta-l1d8q3-Dd1e103" type="articulus">
          <head xml:id="ta-l1d8q3-Hd1e105">Articulus 1</head>

          <head xml:id="ta-l1d8q3-Hd1e108" type="question-title">Utrum Deus aliquo modo sit mutabilis</head>

          <p xml:id="ta-l1d8q3-d1e111">Ad primum sic proceditur. Videtur quod Deus sit aliquo modo mutabilis. Sap. 7, 24:
              <quote xml:id="ta-l1d8q3-Qd1e113">omnibus mobilibus mobilior est sapientia</quote>. Sed sapientia divina, de qua
            loquitur, est ipse Deus. Ergo et cetera.</p>
          <p xml:id="ta-l1d8q3-d1e117">Praeterea, quidquid movet seipsum, movetur a seipso. Sed, sicut dicit Augustinus super
            Genes. ad litteram: <quote xml:id="ta-l1d8q3-Qd1e119">spiritus creator movet se nec per tempus nec per
              locum</quote>. Ergo videtur quod moveatur.</p>
          <p xml:id="ta-l1d8q3-d1e123">Item, omne quod est per alterum, reducitur ad illud quod est per se. Sed invenimus
            multa quae moventur per alios motores. Ergo oportet esse aliquid quod moveatur a seipso.
            Sed omnis creatura mota movetur ab alio, quia a Deo. Ergo Deus est motus a se.</p>
          <p xml:id="ta-l1d8q3-d1e127">Praeterea, omne quod exit de otio in actum, aliquo modo movetur, secundum philosophum,
            quia omnis operatio quae est ab operante non moto est semper. Sed Deus quandoque creat
            in actu, vel infundendo gratiam, cum prius hoc non fecerit. Ergo videtur quod ad minus
            sit in eo mutatio de habitu in actum.</p>
          <p xml:id="ta-l1d8q3-d1e130">Contra, Malach. 3, 6: <quote xml:id="ta-l1d8q3-Qd1e132">ego Deus, et non mutor</quote>; et Jacob. 1, 17:
              <quote xml:id="ta-l1d8q3-Qd1e135">apud quem non est transmutatio, nec vicissitudinis obumbratio</quote>.</p>
          <p xml:id="ta-l1d8q3-d1e139">Praeterea, sicut probat philosophus, omne quod movetur, ab alio movetur. Si igitur
            illud a quo movetur mobile ipsum, etiam movetur, oportet quod ab aliquo motore moveatur.
            Sed impossibile est ire in infinitum. Ergo oportet devenire ad primum motorem, qui movet
            et nullo modo movetur; et hic est Deus. Ergo omnino est immutabilis.</p>
          <p xml:id="ta-l1d8q3-d1e142">Respondeo dicendum, quod omnis motus vel mutatio, quocumque modo dicatur, consequitur
            aliquam possibilitatem, cum motus sit actus existentis in potentia. Cum igitur Deus sit
            actus purus, nihil habens de potentia admixtum, non potest in eo esse aliqua
            mutatio.</p>
          <p xml:id="ta-l1d8q3-d1e145">Ad primum ergo dicendum, quod divina sapientia non dicitur mobilis quia in se moveatur,
            sed inquantum procedit in effectus; et ista processio non est proprie motus, sed quamdam
            similitudinem motus habet. In motu enim locali processivo, illud quod est in uno loco,
            fit postmodum in alio, et deinde in alio, et sic deinceps quousque compleatur motus.
            Similiter autem divina sapientia, quae est exemplar rerum, facit similitudinem suam in
            creatura secundum ordinem: quia prius efficiuntur in participatione divinae
            similitudinis creaturae superiores, et posterius inferiores. Unde in hoc habet
            similitudinem motus: quia ipsa divina sapientia secundum similitudinem suam efficitur in
            creatura. In duobus autem deficit a ratione motus: primo quia non est idem numero quod
            est in hoc et in illo; sed similitudo ejus; secundo, quia non est ibi ordo temporis,
            secundum quod procedit in diversas creaturas, sed tantum ordo naturae: quia per prius
            naturaliter sunt in participatione divinae bonitatis creaturae nobiliores, et si non
            tempore, saltem natura, et sic etiam intelligitur quod Dionysius dicit in principio
            Cael. Hierar.: <quote xml:id="ta-l1d8q3-Qd1e147">sed et patre luminum moto</quote> etc., et quod frequenter dicit,
            divinam bonitatem vel sapientiam procedere in creaturas.</p>
          <p xml:id="ta-l1d8q3-d1e151">Ad secundum dicendum, quod Augustinus accipit large moveri, secundum quod ipsum
            intelligere est moveri quoddam et velle, quae proprie non sunt motus sed operationes. In
            hoc enim verificatur dictum Platonis qui dicit: <quote xml:id="ta-l1d8q3-Qd1e153">Deus movet se</quote>; sicut
            dicit Commentator, qui dicit quod Deus intelligit se et vult se: sicut etiam dicimus,
            quod finis movet efficientem. Vel dicendum, quod movet se in creaturarum productione, ut
            dictum est, hac dist., quaest. 1, art. 1.</p>
          <p xml:id="ta-l1d8q3-d1e158">Ad tertium dicendum, quod impossibile est aliquid movere seipsum nisi secundum diversas
            partes, ita quod una pars sit movens et alia mota; sicut etiam in animali est anima
            movens et corpus motum. Cujus ratio est, quia nihil movet nisi secundum quod est in
            actu, nec movetur nisi secundum quod est in potentia, et haec duo non possunt simul
            eidem inesse respectu ejusdem. Et quia Deus est simplex, non potest esse quod seipsum
            moveat, proprie loquendo. Quod ergo objicitur quod omne mobile per aliud reducitur ad
            mobile per se, verum est de reductione quae est ad primum in genere illo. Unde secundum
            philosophos, omnia mobilia reducuntur ad primum mobile, quod dicebant motum ex se, quia
            est compositum ex motore et moto. Sed hoc ulterius oportet reducere in primum simplex,
            quod est omnino immobile.</p>
          <p xml:id="ta-l1d8q3-d1e161">Ad quartum dicendum, quod in omnibus in quibus operatio differt a substantia, oportet
            esse aliquem modum motus ex hoc quod exit de novo in operationem; quia acquiritur in
            ipso operatio, quae prius non erat. In Deo autem operatio sua est sua substantia: unde
            sicut substantia est aeterna, ita et operatio. Sed non sequitur operationem operatum ab
            aeterno, sed secundum ordinem sapientiae, quae est principium operandi.</p>
        </div>
        <div xml:id="ta-l1d8q3-Dd1e165" type="articulus">
          <head xml:id="ta-l1d8q3-Hd1e167">Articulus 2</head>

          <head xml:id="ta-l1d8q3-Hd1e170" type="question-title">Utrum omnis creatura sit mutabilis</head>

          <p xml:id="ta-l1d8q3-d1e173">Ad secundum sic proceditur. Videtur quod non omnis creatura sit mutabilis. Omnis enim
            mutatio ut dicitur in 5 physicorum, est generatio vel corruptio vel motus. Sed quaedam
            sunt in quibus nullum horum est, sicut Angeli, et hujusmodi, quae sunt separata a
            materia et motu secundum philosophos. Ergo non omnis creatura mutabilis est.</p>
          <p xml:id="ta-l1d8q3-d1e176">Praeterea, quidquid est mutabile, pertinet ad considerationem naturalis, cujus est
            considerare motum. Sed substantiae separatae a materia non considerantur a naturali.
            Ergo non sunt mutabiles.</p>
          <p xml:id="ta-l1d8q3-d1e179">Praeterea, quidquid mutatur, subjicitur mutationi. Sed formae simplices non possunt
            esse subjectum ut dicit Boet. Ergo non possunt mutari.</p>
          <p xml:id="ta-l1d8q3-d1e183">Praeterea, sicut in littera dicitur, omnis creatura movetur per tempus vel per locum.
            Sed quaedam sunt creaturae quorum non est locus et tempus; sicut universale, quod,
            secundum philosophum, est ubique et semper; et sicut materia prima, de qua dicit
            Augustinus, quod successiones temporum non habet. Ergo non omnis creatura mutatur.</p>
          <p xml:id="ta-l1d8q3-d1e186">Contra, Psalm., 101, 28: <quote xml:id="ta-l1d8q3-Qd1e188">mutabis eos, et mutabuntur</quote>.</p>
          <p xml:id="ta-l1d8q3-d1e192">Praeterea, Damascenus dicit: <quote xml:id="ta-l1d8q3-Qd1e194">omne quod est ex nihilo, vertibile est in nihil;
              quod enim a mutatione incepit, subjacere mutationi necesse est</quote>. Sed omnis
            creatura est hujusmodi. Ergo et cetera.</p>
          <p xml:id="ta-l1d8q3-d1e198">Respondeo dicendum, quod, sicut dictum est, art. 1, motus, quocumque modo dicatur,
            sequitur potentiam. Cum igitur omnis creatura habeat aliquam potentiam, vel aliquid de
            potentia, quia solus Deus est purus actus, oportet omnes creaturas mutabiles esse, et
            solum Deum immutabilem. Est autem considerare duplicem possibilitatem: unam secundum id
            quod habet res; alteram secundum id quod nata est habere. Prima consequitur naturam
            secundum quod habet esse ab alio; omne enim quod esse suum ab alio habet, non est per se
            necesse esse, ut probat Avicenna; unde, quantum est in se, est possibile, et ista
            possibilitas dicit dependentiam ad id a quo est. Haec autem possibilitas est duplex.
            Quaedam secundum dependentiam totius esse ad id a quo est res secundum totum esse suum,
            et hujusmodi est Deus; et hanc dependentiam sive possibilitatem consequitur mutabilitas
            quaedam, quae est vertibilitas in nihil, secundum Damascenum. Tamen haec non proprie
            mutabilitas dicitur, nec creatura secundum hoc proprio mutabilis est; et ideo Augustinus
            de hoc non facit mentionem in littera. Et hujus ratio est duplex, quia in omni mutabili
            est invenire aliquid quod substernitur ei quod per mutationem amovetur, et de hoc
            dicitur quod potest mutari. Sed si accipiamus totum esse creaturae quod dependet a Deo,
            non inveniemus aliquid substratum de quo possit dici quod potest mutari. Alia ratio est,
            quia nihil dicitur possibile cujus contrarium est necessarium, vel quod non potest esse,
            nisi impossibili posito. Esse autem creaturae omnino deficere non potest, nisi
            retrahatur inde fluxus divinae bonitatis in creaturis, et hoc est impossibile ex
            immutabilitate divinae voluntatis, et contrarium necessarium; et ideo ex hoc creatura
            non potest dici simpliciter corruptibilis vel mutabilis sed sub conditione si sibi
            relinquatur; et hoc est quod dicit Gregorius in homilia: <quote xml:id="ta-l1d8q3-Qd1e200">in nihilum omnia
              deciderent, nisi ea manus omnipotentis contineret</quote>. Est etiam quaedam
            dependentia sive possibilitas rei secundum partem sui esse, scilicet formam,
            praesupposita materia, vel eo quod est loco materiae; et hanc possibilitatem sequitur
            mutatio variabilitatis, ex eo quod id quod habet ab alio, potest amittere, quantum est
            in se, nisi forte impediatur ex immutabilitate causae, ut dictum est, art. praeced.; et
            hoc modo sancti in gloria sunt immutabiles in esse gloriae propter immutabilitatem
            divinae voluntatis. Secunda possibilitas consequitur creaturam secundum quod non est
            perfecta simpliciter; secundum hoc enim semper possibilis est ad receptionem. Unde
            secundum hoc etiam dicitur omnis creatura mutabilis, accipiendo large mutationem,
            secundum quod omne recipere dicitur pati quoddam et moveri, sicut dicit philosophus in
            Lib. 3 de anima: <quote xml:id="ta-l1d8q3-Qd1e203">intelligere quoddam pati est</quote>.</p>
          <p xml:id="ta-l1d8q3-d1e207">Ad primum ergo dicendum, quod philosophi consideraverunt tantum illam mutationem quae
            est secundum variationem formae substantialis vel accidentalis cujus causa non est
            immutabilis; et hanc diviserunt per generationem et corruptionem et motum. Talem autem
            mutationem non est possibile in Angelis esse quantum ad id quod in natura eorum est.</p>
          <p xml:id="ta-l1d8q3-d1e210">Et per hoc patet solutio ad secundum, quia naturalis non considerat nisi dictam
            mutationem.</p>
          <p xml:id="ta-l1d8q3-d1e214">Ad tertium dicendum, quod Magister et Augustinus loquuntur hic de creaturis quae habent
            esse perfectum; formae autem non habent esse perfectum, cum non subsistant in se, sed in
            alio. Vel dicendum, quod dupliciter dicitur aliquid mutabile; vel quia subjicitur
            mutationi, et hoc modo id tantum quod est in potentia, mutatur; aut sicut id quod
            removetur vel abjicitur in mutatione; et sic formae, quae sunt actus, mutabiles sunt.
            Non hoc tamen videtur esse de intentione Augustini.</p>
          <p xml:id="ta-l1d8q3-d1e217">Ad quartum dicendum similiter, quod materia prima et universale non habent in se esse
            completum; sed esse eorum est in particularibus compositis: et ideo esse non mutant per
            se, sed tantum per accidens, sicut est de formis.</p>
        </div>
        <div xml:id="ta-l1d8q3-Dd1e221" type="articulus">
          <head xml:id="ta-l1d8q3-Hd1e223">Articulus 3</head>

          <head xml:id="ta-l1d8q3-Hd1e226" type="question-title">Utrum modi mutationis creaturarum convenienter assignentur ab
            Augustino</head>

          <p xml:id="ta-l1d8q3-d1e229">Ad tertium sic proceditur. Videtur quod Augustinus inconvenienter assignet modos
            mutationis creaturarum. Secundum illud enim est mutatio in quo invenitur motus, sicut
            secundum quantitatem vel qualitatem. Sed in quando non est motus, ut dicit philosophus.
            Ergo videtur quod nihil dicat creaturas moveri per tempora.</p>
          <p xml:id="ta-l1d8q3-d1e232">Praeterea, in nulla divisione debet unum membrum contineri sub alio. Sed omnis motus
            qui est per locum, est per tempus. Ergo videtur inconvenienter dividere mutationem in
            mutationem loci et temporis.</p>
          <p xml:id="ta-l1d8q3-d1e235">Praeterea, motus, secundum philosophum est in tribus generibus, scilicet quantitate,
            qualitate, et ubi: et adhuc est in substantia generatio et corruptio simpliciter, et in
            omnibus generibus generatio et corruptio secundum quid: qui omnes inveniuntur in
            creatura corporali. Ergo videtur quod diminute assignet mutationem creaturarum
            corporalium per ubi, sive per locum tantum.</p>
          <p xml:id="ta-l1d8q3-d1e239">Praeterea, tempus est mensura primi mobilis. Ergo quod non habet ordinem ad motum primi
            mobilis, non habet relationem ad tempus. Sed affectiones animarum non ordinantur ad
            motum caeli nec subjacent sibi. Ergo inconvenienter dicit, quod moveri per tempus est
            per affectiones mutari.</p>
          <p xml:id="ta-l1d8q3-d1e242">Respondeo dicendum, quod in motu proprie accepto est duo reperire, scilicet
            continuitatem et successionem: et secundum quod habet continuitatem, sic proprie
            mensuratur per locum, quia ex continuitate magnitudinis est continuitas motus; secundum
            autem quod habet successionem, sic proprie mensuratur per tempus; unde tempus dicitur
            numerus motus secundum prius et posterius. Quia autem inveniuntur aliqui motus habentes
            continuitatem et successionem, aliqui autem habentes successionem tantum, sicut motus
            affectionum, et etiam cogitationum, quando scilicet anima transit de una cogitatione in
            aliam (inter enim illas duas intentiones cogitatas non est aliqua continuitas) ideo
            divisit mutationem creaturae per locum et tempus.</p>
          <p xml:id="ta-l1d8q3-d1e245">Ad primum ergo dicendum, quod in genere quando non est motus, sicut in terminante
            motum; nullus enim motus terminatur ad quando sicut ad ubi: est tamen motus in quando,
            sicut in mensurante.</p>
          <p xml:id="ta-l1d8q3-d1e248">Ad secundum dicendum, quod divisio intelligenda est cum praecisione, ut sic scilicet
            intelligatur, quod quaedam mutatio est per locum et tempus; quaedam autem per tempus
            tantum; quod patet ex his quae dicta sunt.</p>
          <p xml:id="ta-l1d8q3-d1e251">Ad tertium dicendum, quod quamvis in corporalibus sint plures motus, omnes tamen
            ordinantur ad motum localem caeli, qui est causa omnis motus corporalis; et ideo per
            motum localem tanguntur omnes. Vel potest dici, quod alii motus a motu locali tanguntur
            per mutationem quae est per tempus: quia, sicut Commentator probat, nullus alius motus
            est simpliciter continuus nisi motus localis; et ipse Augustinus dicit in littera, quod
            Deus creaturam corporalem movet et per tempus et per locum.</p>
          <p xml:id="ta-l1d8q3-d1e254">Ad quartum dicendum, quod tempus dupliciter dicitur: uno modo numerus prioris et
            posterioris inventorum in motu caeli; et istud tempus continuitatem habet a motu, et
            motus a magnitudine, et hoc tempore mensurantur omnia quae habent ordinem ad motum
            caeli, sive per se, sicut motus corporales, sive per accidens, sicut aliquae operationes
            animae, secundum quod habent aliquam relationem ad corpus. Et hoc modo tantum accipitur
            a philosophis. Alio modo, dicitur tempus magis communiter numerus ejus quod habet
            quocumque modo prius et posterius: et sic dicimus esse tempus mensurans simplices
            conceptiones intellectus, quae sunt sibi succedentes: et istud tempus non oportet quod
            habeat continuitatem, cum illud secundum quod attenditur motus, non sit continuum. Et
            sic accipitur hic tempus, et frequenter a theologis.</p>
        </div>
        <div xml:id="ta-l1d8q3-Dd1e259">
          <head xml:id="ta-l1d8q3-Hd1e261">Expositio textus</head>
          <p xml:id="ta-l1d8q3-d1e264"><quote xml:id="ta-l1d8q3-Qd1e265">Nunc de veritate sive proprietate sive incommutabilitate atque simplicitate
              divinae naturae sive substantiae sive essentiae agendum est</quote>. Quaeritur: cum
            multa sint attributa essentialia, quare tantum de his tribus facit mentionem? Et
            dicendum, quod Magister intendit tantum ea tangere quae pertinent ad perfectionem divini
            esse, inquantum est esse perfectum. Perfectio autem esse potest attendi tripliciter: vel
            secundum quod excluditur privatio vel non esse; et ista perfectio tangitur per veritatem
            vel proprietatem, quae pro eodem sumuntur, ut dictum est, art. anteced. Vel secundum
            quod excluditur potentialitas; et quantum ad hoc ponitur immutabilitas. Vel quantum ad
            integritatem ipsius esse; et quantum ad hoc ponitur simplicitas: quia quidquid est in
            simplici, est ipsum suum esse. <quote xml:id="ta-l1d8q3-Qd1e268">Natura vel substantia sive essentia</quote>.
            Sciendum, quod ista tria sumuntur hic pro eodem. Non enim sumitur hic natura secundum
            quod nominat principium alicujus actus, sed prout dicit formam consequentem totum, sicut
            humanitas est natura hominis. Similiter substantia non sumitur hic pro individuo
            subsistente in genere substantiae, sed secundum quod nominat esse praedicati primi,
            prout dividitur contra accidens; et hoc idem est quod essentia non existens in aliquo,
            sicut in subjecto. <quote xml:id="ta-l1d8q3-Qd1e271">Sicut enim ab eo quod est sapere, dicta est sapientia (...)
              ita ab eo quod est esse, dicta est essentia</quote>. Videtur e contrario debere dici,
            quod sapere procedit a sapientia. Dicendum quod non loquitur secundum ordinem rei, sed
            secundum ordinem cognitionis nostrae, quae in habitus ex actibus venit. <quote xml:id="ta-l1d8q3-Qd1e274">Et quis
              magis est quam ille qui dixit famulo suo: ego sum qui sum?</quote> Videtur
            inconvenienter loqui: quia esse non suscipit magis et minus. Dicendum, quod magis et
            minus potest dici aliquid dupliciter: vel quantum ad ipsam naturam participatam, quae
            secundum se intenditur et remittitur secundum accessum ad terminum vel recessum; et hoc
            non est nisi in accidentibus; vel quantum ad modum participandi; et sic etiam in
            essentialibus dicitur magis et minus secundum diversum modum participandi, sicut Angelus
            dicitur magis intellectualis quam homo. <quote xml:id="ta-l1d8q3-Qd1e277">Deus autem tantum est, qui non novit
              fuisse vel futurum esse</quote>, notitia quasi experimentali, ut scilicet successiones
            temporum in suo esse experiatur. <quote xml:id="ta-l1d8q3-Qd1e280">Cujus essentiae comparatum nostrum esse non
              est</quote>. Videtur esse falsum: quia esse nostrum nihil est nisi per comparationem
            ad ipsum Deum: quia, secundum Gregorium, omnia in nihilum deciderent, nisi ea manus
            omnipotentis contineret. Dicendum, quod esse nostrum potest ad Deum comparari
            dupliciter: vel sicut ad principium a quo est; et sic esse nostrum est solum per hoc
            quod ad Deum comparatur; vel secundum comparationem proportionis vel aequiparantiae, et
            sic esse nostrum comparatum ad divinum quasi nihil est, quia in infinitum ab eo distat.
              <quote xml:id="ta-l1d8q3-Qd1e284">Esse non est accidens Deo</quote>. Videtur quod nec alicui creaturae, cum nihil
            sit essentialius rei quam suum esse. Ad quod dicendum, quod accidens dicitur hic quod
            non est de intellectu alicujus, sicut rationale dicitur animali accidere; et ita
            cuilibet quidditati creatae accidit esse, quia non est de intellectu ipsius quidditatis;
            potest enim intelligi humanitas, et tamen dubitari, utrum homo habeat esse. <quote xml:id="ta-l1d8q3-Qd1e287">Sed
              subsistens veritas</quote>. Excludit Hilarius triplicem imperfectionem a divino esse.
            Esse enim creaturae non est aliquid per se subsistens, immo est actus subsistentis; sed
            in Deo suum esse est ipse Deus subsistens: et ideo dicit, quod est subsistens veritas.
            Item esse creaturae est causatum ab alio, et habet, quantum in se est, potentialitatem
            et mutabilitatem; sed esse divinum est causa omnis esse, immutabiliter permanens; et
            ideo dicit quod est manens causa. Item esse creaturae differt a quidditate sua, unde per
            esse suum homo non ponitur in genere humano, sed per quidditatem suam; sed esse divinum
            est sua quidditas, et ideo per esse suum ponitur Deus in genere divino; et ideo dicitur,
            quod est naturalis generis proprietas.</p>
        </div>
      </div>
    </body>
  </text>
</TEI>