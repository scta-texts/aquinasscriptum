<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 18, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 18, Quaestio 1</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
























































































































































































































































































































































































































































































































































































































































































































































































































































































































































































































































































































































































































































































































































































































































































































































































































      <div xml:id="starts-on"> </div>
    </front>
    <body>
      <div xml:id="ta-l1d18q1">
        <head xml:id="ta-l1d18q1-Hd1e3490">Quaestio 1</head>

        <div xml:id="ta-l1d18q1-Dd1e3493">
          <head xml:id="ta-l1d18q1-Hd1e3495">Prooemium</head>
          <p xml:id="ta-l1d18q1-d1e3498">Postquam determinavit de temporali processione spiritus sancti, hic determinat nomen
            quod sibi competit secundum rationem qua temporaliter procedit, scilicet donum.
            Dividitur ergo in duas partes: in prima determinat de dono, secundum quod dicitur de
            spiritu sancto per comparationem ad alia dona; in secunda determinat de hoc nomine donum
            de spiritu sancto dicto, per comparationem ad hoc nomen datum, quod etiam de ipso
            dicitur, ibi: <quote xml:id="ta-l1d18q1-Qd1e3500">praeterea diligenter considerandum est, cum spiritus sanctus
              dicatur donum et datum, utrum eadem ratione utrumque nomen ei conveniat</quote>. Et
            haec dividitur in duas: in prima inquirit, utrum eadem ratione spiritus sanctus dicatur
            donum et datum, et objicitur ad utramque partem; in secunda determinat quaestionem, ibi:
              <quote xml:id="ta-l1d18q1-Qd1e3503">ad quod dicimus quod spiritus sanctus et donum dicitur et datum</quote>. Et
            haec dividitur in duas: in prima ostendit differentiam doni ad datum, secundum quod de
            spiritu sancto dicuntur, quantum ad id quod in ipso dono est; in secunda, quantum ad id
            cujus est donum, ibi: <quote xml:id="ta-l1d18q1-Qd1e3506">et secundum hoc quod sempiterne donum est, refertur ad
              patrem et filium</quote>. In dono autem duo considerantur: scilicet relatio, vel
            proprietas, secundum quam dicitur donum; et processio, ex qua secundum rationem
            intelligendi consequitur talis ratio. Primo ergo assignat differentiam ex parte
            relationis; secundo ex parte processionis, ibi: <quote xml:id="ta-l1d18q1-Qd1e3509">et notandum, quod sicut filius
              nascendo accepit non tantum ut filius sit, sed omnino ut sit (...) ita et spiritus
              sanctus a patre et filio procedendo accepit non tantum ut spiritus sanctus sit, vel
              donum, sed etiam ut omnino sit</quote>. Prima in duas: primo ostendit quod donum
            dicitur spiritus sanctus in eadem relatione vel notione, qua dicitur spiritus sanctus;
            secundo movet quaestionem, et determinat eam, ibi: <quote xml:id="ta-l1d18q1-Qd1e3512">sed quaeritur, cui donabilis.
              Et notandum</quote> et cetera. Hic assignat differentiam ex parte processionis, et
            dividitur in tres: in prima ostendit differentiam: quia spiritus sanctus processione qua
            donum est, habet essentiam divinam, non autem inquantum datum est; in secunda movet
            quaestionem, et solvit eam, ibi: <quote xml:id="ta-l1d18q1-Qd1e3516">hic oritur quaestio</quote>; in tertia inducit
            quamdam conclusionem, ibi: <quote xml:id="ta-l1d18q1-Qd1e3519">ex praedictis patet quod spiritus sanctus sempiterne
              donum est et temporaliter datum</quote>, scilicet quod nomen doni convenit spiritui
            sancto per processionem aeternam, et nomen dati secundum processionem temporalem.
              <quote xml:id="ta-l1d18q1-Qd1e3522">Et secundum hoc quod sempiterne donum est refertur ad patrem et filium</quote>.
            Hic ostendit differentiam quantum ad id cujus est donum, et dividitur in duas partes: in
            prima assignat differentiam; in secunda movet duas quaestiones; primam ibi: <quote xml:id="ta-l1d18q1-Qd1e3525">hic
              quaeritur, utrum filius, cum sit nobis datus, dicatur, vel possit dici noster</quote>;
            quam solvit: secundam ibi: <quote xml:id="ta-l1d18q1-Qd1e3528">post haec quaeritur, utrum spiritus sanctus ad seipsum
              referatur</quote>; cujus solutionem differt. Circa hanc partem quinque quaeruntur: 1
            utrum donum sit essentiale, vel personale; 2 utrum sit proprium spiritus sancti; 3 utrum
            per hoc donum omnia dona dentur; 4 utrum spiritus sanctus processione qua donum dicitur,
            etiam Deus dicatur; 5 utrum possit dici donum nostrum.</p>
        </div>
        <div xml:id="ta-l1d18q1-Dd1e3533" type="articulus">
          <head xml:id="ta-l1d18q1-Hd1e3535">Articulus 1</head>

          <head xml:id="ta-l1d18q1-Hd1e3538" type="question-title">Utrum donum sit nomen essentiale</head>

          <p xml:id="ta-l1d18q1-d1e3541">Ad primum sic proceditur. Videtur quod donum sit nomen essentiale. Omne enim nomen
            connotans effectum in creatura, significat divinam essentiam, ut communiter dicitur. Sed
            hoc nomen donum connotat effectum in creatura: dicitur enim spiritus sanctus donum,
            inquantum est donabilis creaturae in aliquo effectu. Ergo est essentiale.</p>
          <p xml:id="ta-l1d18q1-d1e3544">Praeterea, nullum nomen personale convenit essentiae; quia essentia nec genita est nec
            gignens. Sed essentia divina dicitur donata esse filio a patre, ut dicitur Philippens.
            2, 9: <quote xml:id="ta-l1d18q1-Qd1e3546" source="http://scta.info/resource/phil2_9@8-13">donavit illi nomen quod est super omne nomen</quote>: quod etiam accipitur
            ex verbis Hilarii supra positis, 16 distinct., ult. cap. Ergo donum est nomen
            essentiale.</p>
          <p xml:id="ta-l1d18q1-d1e3550">Item, spiritui sancto convenit esse donum, inquantum procedit ut amor. Sed amor in
            divinis etiam essentialiter dicitur, ut habetur ex verbis Augustini supra, distin. 10
            positis. Ergo videtur quod et donum.</p>
          <p xml:id="ta-l1d18q1-d1e3554">Praeterea, quidquid habetur ab aliquo, hoc dicitur esse datum vel donatum. Sed, non
            intellecta distinctione personarum adhuc possemus habere Deum ad fructum, et non habemus
            hoc a nobis. Ergo esset datum nobis. Quidquid autem intelligitur in divinis, exclusa per
            intellectum distinctione personarum, est essentiale. Ergo donum est essentiale.</p>
          <p xml:id="ta-l1d18q1-d1e3557">Contra, quidquid convenit alicui personae secundum rationem originis, non est
            essentiale sed notionale. Donum autem dicitur spiritus sanctus, inquantum ab aeterno
            procedit, ut dicitur in littera. Ergo non est essentiale, sed personale.</p>
          <p xml:id="ta-l1d18q1-d1e3560">Respondeo dicendum, quod, sicut supra dictum est, dist. 15, quaest. 3, art. 1, dare vel
            donare dicitur dupliciter. Uno modo illud quod habetur per modum dominii, ut possessio.
            Alio modo illud quod habetur quasi intrinsecum sibi, sicut aliquis habet seipsum vel
            materiam suam vel qualitatem. Quamvis autem in divinis personis non sit dominium unius
            respectu alterius, tamen est ibi auctoritas principii. Dicendum igitur, quod datio
            potest importare auctoritatem respectu dati; et sic donum vel datum est notionale.
            Potest etiam non importare auctoritatem, sed tantum hoc quod id quod datur, libere
            habeatur; et hoc modo ipsa essentia dicitur dari vel donari. Et secundum hoc, donum vel
            datum non est personale, sed essentiale; tamen semper importat distinctionem dantis ad
            eum cui datur, quamvis non ad id quod datur.</p>
          <p xml:id="ta-l1d18q1-d1e3563">Ad primum igitur dicendum, quod nomen potest connotare effectum in creatura dupliciter:
            vel secundum rationem principii tantum; et quia eadem est operatio totius Trinitatis,
            oportet quod tale nomen commune sit toti Trinitati et ad essentiam pertinens; vel ita
            quod cum ratione principii, respectu creaturae, etiam aliquid aliud importet: et tunc,
            quamvis secundum respectum ad creaturam det intelligere essentiam ex consequenti, sicut
            causa intelligitur in effectu; tamen secundum aliud quod significat potest ad personam
            pertinere; sicut assumere carnem importat et operationem, quae communis est tribus
            personis, et terminum operationis in quem terminata est assumptio, quod proprium est
            personae filii; et ideo sibi soli convenit. Similiter dico, quod donum, praeter
            respectum quem importat ad illud cui donabile est, importat respectum ad illum a quo
            est, sicut a principio respectu ejus auctoritatem habente; et ex hac parte est
            notionale.</p>
          <p xml:id="ta-l1d18q1-d1e3566">Ad secundum dicendum, quod si dare importet auctoritatem respectu dati in dante, sic
            essentia non dicitur dari, sed alio modo, ut dictum est, in corp. art.</p>
          <p xml:id="ta-l1d18q1-d1e3569">Et per hoc patet responsio ad tertium; quia amor essentialis, quamvis sit habens
            rationem primi doni, in quo alia dona dantur, tamen respectu ejus non potest denotari
            auctoritas; et ideo ratione praedicta, amor non potest dici donari secundum quod
            auctoritas importatur in donante respectu dati.</p>
          <p xml:id="ta-l1d18q1-d1e3573">Et similiter etiam dicendum ad quartum; quia donum, in cujus ratione importatur
            auctoritas, non remanet, non intellecta distinctione personarum.</p>
        </div>
        <div xml:id="ta-l1d18q1-Dd1e3577" type="articulus">
          <head xml:id="ta-l1d18q1-Hd1e3579">Articulus 2</head>

          <head xml:id="ta-l1d18q1-Hd1e3582" type="question-title">Utrum donum sit proprium spiritus sancti</head>

          <p xml:id="ta-l1d18q1-d1e3585">Ad secundum sic proceditur. Videtur quod donum non sit proprium spiritus sancti.
            Temporalis enim processio vel missio spiritus sancti dicitur ejus donatio. Sed filius
            mittitur sicut spiritus sanctus, et habet aptitudinem ad missionem a processione aeterna
            sicut spiritus sanctus, ut patet ex dictis, dist. 15, quaest. 4, art. 2. Ergo filius
            potest dici donum sicut spiritus sanctus.</p>
          <p xml:id="ta-l1d18q1-d1e3588">Praeterea, cum personae distinguantur per processiones aeternas, nomen proprium
            personae potest designari in actu processionis; sicut filius designatur in generatione,
            inquantum est filius. Sed nomen doni non designatur in processione aeterna: quia
            secundum eam pater non dicitur donare donum, sicut dicitur generare filium. Ergo videtur
            quod non sit proprium spiritus sancti.</p>
          <p xml:id="ta-l1d18q1-d1e3591">Item, propria personarum dicunt tantum relationem, quia in absolutis divinae personae
            non distinguuntur. Sed donum non dicit tantum relationem, immo aliquid aliud quod datur.
            Ergo videtur quod non sit nomen proprium spiritus sancti.</p>
          <p xml:id="ta-l1d18q1-d1e3595">Praeterea, spiritus sanctus non habet nisi unam notionem, quae est ejus processio. Sed
            alio modo innotescit spiritus sanctus inquantum est donum, et inquantum est procedens.
            Ergo videtur quod notio qua donum dicitur, non sit propria spiritus sancti, et ita nec
            nomen doni.</p>
          <p xml:id="ta-l1d18q1-d1e3598">In contrarium est quod dicit Augustinus, Lib. de Trinit., quia sicut in Trinitate solus
            filius dicitur verbum, ita solus spiritus sanctus dicitur donum. Sed quod convenit soli
            alicui personae, est proprium sibi. Ergo nomen doni proprium est spiritus sancti.</p>
          <p xml:id="ta-l1d18q1-d1e3601">Respondeo dicendum, quod donum et datum differunt, ut in littera dicitur: et horum
            differentia potest attendi quantum ad tria; scilicet quantum ad consignificationem.
            Datum enim consignificat tempus, cum sit participium; donum autem non, cum sit nomen.
            Inde est quod donum competit magis divinis, quae sine tempore sunt, quam datum: unde
            donum potest esse aeternum, sed non datum. Item quantum ad significationem, quia donare
            addit supra dare. Donum enim, ut dicit philosophus, est datio irreddibilis, non quae
            recompensari non valeat, sed illa quae recompensationem non quaerit. Unde donum importat
            liberalitatem in dante. Item quantum ad modum significandi: quia donum importat
            aptitudinem ad dandum; datum autem importat dationem in actu. Aptitudo autem ad dandum
            potest attendi dupliciter; vel ex parte ipsius dati, quasi passiva, sicut calefactibile
            ad calefactionem aptitudinem importat: vel ex parte dantis quasi activa; et talis
            aptitudo est secundum rationem qua aliquid datur liberaliter. Ratio autem omnis
            liberalis collationis est amor: quod enim propter cupiditatem datur, vel propter
            timorem, non liberali datione datur; sed talis datio magis dicitur quaestus vel
            redemptio. Quia igitur spiritus sanctus est amor, ex ratione suae processionis habet in
            se et quod detur, et quod sit ratio dandi: unde est donum per se, et primo; alia autem
            quae dantur non sunt dona nisi secundum quod participant aliquid amoris, ut ex amore
            data. Si igitur colligantur tres dictae rationes doni, adjuncta auctoritate dantis ad
            donum, patet quod in Trinitate donum spiritui sancto convenit secundum suam processionem
            aeternam, inquantum procedit ut amor, qui est ratio liberalis collationis. Unde sicut
            amor est sibi proprium, ita donum.</p>
          <p xml:id="ta-l1d18q1-d1e3604">Ad primum igitur dicendum, quod donum non importat missionem in actu, sed rationem
            liberalis collationis vel dationis; quae quamvis sit idem re quod missio in divinis
            personis, tamen differunt ratione. Unde quamvis filius detur vel mittatur, tamen ratio
            liberalis dationis est amor, qui est spiritus sanctus: et ista ratio non pertinet ad
            filium: unde non proprie potest dici donum, etsi dicatur datus.</p>
          <p xml:id="ta-l1d18q1-d1e3607">Ad secundum dicendum, quod, sicut dictum est, distin. 13, quaest. unica, art. 3,
            processio filii nominatur etiam quantum ad proprium suum modum, scilicet nomine suae
            generationis; et ideo ex propria sua processione potest trahi sua proprietas, scilicet
            filius. Sed processio spiritus sancti non habet nomen quantum ad modum suae processionis
            proprium. Unde ex actu personali quo significatur procedere, non potest trahi ad
            proprium pertinens ad modum processionis, secundum quod dicitur amor vel donum.</p>
          <p xml:id="ta-l1d18q1-d1e3610">Ad tertium dicendum, quod hoc nomen donum vel datum, praeter relationem ex qua dicitur
            donum vel datum, dat intelligere rem quamdam quae datur; quamvis forte non sicut partem
            significationis nominis, quia subjectum non includitur in significatione nominis
            significantis accidens concretive, ut dicit Commentator, quamvis Avicenna, contrarium
            senserit. Sed ad rationem dati vel doni, nihil refert utrum illa res data sit in hoc
            genere vel in illo: et secundum quod coarctatur donum conditionibus praedictis, oportet
            quod res illa data relationem significet: quia donum, ut ratio dandi, est amor; nec amor
            potest dari ut respectu cujus habeatur auctoritas nisi personalis quae ad aliquid
            est.</p>
          <p xml:id="ta-l1d18q1-d1e3614">Ad quartum dicendum, quod sicut est in essentialibus, quod una essentia communis est
            bonitas et sapientia et omnia alia attributa, secundum diversas rationes; ita etiam in
            personalibus: quia una proprietas vel notio secundum rem differt secundum diversas
            rationes significandi in nomine; sicut proprietas verbi alio modo significatur dum
            dicitur filius, et dum dicitur verbum. Ita etiam proprietas spiritus sancti potest
            secundum diversas rationes diversis nominibus significari; et potest esse quod secundum
            rationem intelligendi una illarum rationum consequatur ad aliam, sicut etiam est in
            essentialibus attributis, quod voluntas praesupponit intellectum. Unde ratio doni
            consequitur rationem amoris simili modo.</p>
        </div>
        <div xml:id="ta-l1d18q1-Dd1e3618" type="articulus">
          <head xml:id="ta-l1d18q1-Hd1e3620">Articulus 3</head>

          <head xml:id="ta-l1d18q1-Hd1e3623" type="question-title">Utrum per donum, quod spiritus sanctus est, dentur omnia
            dona</head>

          <p xml:id="ta-l1d18q1-d1e3626">Ad tertium sic proceditur. Videtur quod per donum, quod est spiritus sanctus, non
            dentur omnia dona. Sicut enim dicit philosophus, alterationis non est alteratio: alias
            in infinitum abiretur. Si ergo donum datur per donum, ibitur in infinitum; et hoc non
            est ponere. Ergo videtur quod dona non dentur per aliud donum.</p>
          <p xml:id="ta-l1d18q1-d1e3629">Praeterea, ut supra habitum est ex verbis Hilarii, ipsa essentia divina est data a
            patre filio. Si igitur omne datum datur per spiritum sanctum, tunc essentia datur filio
            per spiritum sanctum; et hoc est inconveniens, quia spiritus sanctus esset principium
            filii. Ergo videtur quod per hoc donum non dentur omnia dona.</p>
          <p xml:id="ta-l1d18q1-d1e3632">Item, filius est etiam datus nobis, Isaiae 9. Sed spiritus sanctus non habet aliquam
            rationem principii respectu filii. Ergo videtur quod non omne datum detur per hoc
            donum.</p>
          <p xml:id="ta-l1d18q1-d1e3636">Praeterea, nihil datur per donum aliquod, nisi illud donum detur. Sed multa dantur
            nobis a Deo, in quibus non datur spiritus sanctus, sicut data naturalia, et gratiae
            gratis datae. Ergo videtur quod non omnia dona dentur per hoc donum.</p>
          <p xml:id="ta-l1d18q1-d1e3639">Contra est quod in littera dicitur. Praeterea, illud quod est primum in quolibet
            genere, est causa omnium quae sunt in genere illo ut habetur ex verbis philosophi. Sed
            spiritus sanctus habet rationem primi doni, inquantum ipse est amor patris et filii.
            Ergo videtur quod per hoc donum omnia dentur.</p>
          <p xml:id="ta-l1d18q1-d1e3642">Respondeo dicendum, quod aliquid dicitur dari multipliciter: quandoque ex ipsa
            proprietate naturae, secundum quod dicimus quod ignis dat calorem suum et sol
            splendorem, et hujus dationis non est principium voluntas: quandoque ex voluntate, ut
            principio dationis; et hoc contingit dupliciter; quandoque enim per dationem intenditur
            aliqua utilitas ipsius dantis, vel quantum ad remotionem mali, sicut quando aliquid
            datur ex timore, et talis datio dicitur redemptio; vel quantum ad acquisitionem alicujus
            boni, et talis datio est proprie quaestus, vel venditio; quandoque autem non intenditur
            utilitas aliqua in ipso dante, et haec datio dicitur liberalis, et proprie dicitur
            donatio. Constat autem quod illa datio in qua intenditur utilitas dantis nunquam
            competit Deo; unde ipsa singulariter dicitur liberalis, quia in omnibus aliis dantibus
            intenditur aliqua utilitas in dante vel boni temporalis vel spiritualis. Unde nulla
            datio est pure liberalis, ut dicit Avicenna, nisi Dei et operatio ipsius. Ratio autem
            liberalis dationis est amor qui, secundum Dionysium, movet superiora ad provisionem
            minus habentium. Et quia spiritus sanctus est amor, ideo ipse est ratio omnium eorum
            datorum quorum principium est divina voluntas, sicut sunt omnia data creaturis.</p>
          <p xml:id="ta-l1d18q1-d1e3645">Ad primum igitur dicendum, quod philosophus intendit dicere, quod alteratio non
            terminatur ad alterationem, per se loquendo; non tamen intendit dicere, quod una
            alteratio non possit esse causa alterius: et non ibitur in infinitum, quia erit devenire
            ad primum donum quod datur per seipsum, et non per aliud donum spiritus sancti.</p>
          <p xml:id="ta-l1d18q1-d1e3648">Ad secundum dicendum, quod datio illa qua pater dat essentiam filio est datio ex
            proprietate naturae; unde ad illam dationem comparatur natura ut principium et non
            voluntas, ut supra dictum est, dist. 15, quaest. 3, art. 1, et ideo talis datio non est
            per spiritum sanctum.</p>
          <p xml:id="ta-l1d18q1-d1e3651">Ad tertium dicendum, quod quamvis spiritus sanctus non sit principium filii, est tamen
            principium effectus secundum quem filius dicitur dari vel mitti: et ideo etiam ipse
            filius est datus per donum quod est spiritus sanctus, scilicet per amorem: unde dicitur
            Joan. 3, 16: <quote xml:id="ta-l1d18q1-Qd1e3653" source="http://scta.info/resource/io3_16@1-10">sic Deus dilexit mundum ut filium suum unigenitum daret</quote>.</p>
          <p xml:id="ta-l1d18q1-d1e3658">Ad quartum dicendum, quod quamvis omnia dona et naturalia et gratuita, dentur nobis a
            Deo per amorem, qui est primum donum, non tamen in omnibus donis datur ipse amor, sed
            tantum in dono quod est similitudo illius amoris, scilicet in dono caritatis. Cum enim
            dicitur, quod alia dona dantur per donum amoris, qui est spiritus sanctus, praepositio
            per non notat causam ex parte recipientis, ut sit sensus: per hoc quod recipit donum
            amoris, recipit alia dona: sed notat habitudinem causae ex parte dantis, qui per hoc
            quod amat creaturam suam, omnia data dat.</p>
        </div>
        <div xml:id="ta-l1d18q1-Dd1e3663" type="articulus">
          <head xml:id="ta-l1d18q1-Hd1e3665">Articulus 4</head>

          <head xml:id="ta-l1d18q1-Hd1e3668" type="question-title">Utrum eadem processione spiritus sanctus habeat quod sit donum
            et Deus</head>

          <p xml:id="ta-l1d18q1-d1e3671">Ad quartum sic proceditur. Videtur quod non eadem processione spiritus sanctus habeat
            quod sit Deus et quod sit donum. Non enim est eadem ratio communis et proprii. Sed donum
            est proprium spiritui sancto. Deus autem est commune. Ergo non est idem donum et
            Deus.</p>
          <p xml:id="ta-l1d18q1-d1e3674">Praeterea, quidquid habet spiritus sanctus per processionem, secundum rationem
            intelligendi consequitur ipsam processionem. Sed deitas non est consequens processionem:
            quia non procedit neque per se neque per accidens, sicut etiam non generatur. Ergo
            videtur quod spiritus sanctus non habet per processionem quod sit Deus.</p>
          <p xml:id="ta-l1d18q1-d1e3677">Contra, spiritus sanctus non est Deus, nisi inquantum habet deitatem. Sed per
            processionem recipit totam deitatem a patre. Ergo processione est Deus.</p>
          <p xml:id="ta-l1d18q1-d1e3681">Respondeo dicendum, quod sicut in filio est significare proprietatem ejus per modum
            relationis, ut cum dicitur filiatio, et per modum exitus vel emanationis, ut cum dicitur
            generatio passive, vel nativitas; ita esset etiam in spiritu sancto, si nomina essent
            posita; sed propter defectum nominum utimur eodem nomine ad significandum emanationem
            ipsius, et proprietatem vel relationem, scilicet nomine processionis. Dico igitur, quod
            processio potest dicere emanationem spiritus sancti, vel relationem sive proprietatem
            ejus. Si relationem vel proprietatem, sic spiritus sanctus proprietate sua, formaliter
            loquendo, est spiritus sanctus et donum et amor, non autem Deus, sicut nec filius
            filiatione est Deus formaliter loquendo, sed filiatione est filius, et deitate Deus, et
            sapientia sapiens. Si dicat emanationem, tunc potest dici, quod spiritus sanctus sua
            processione est Deus et donum, sicut etiam filius sua nativitate est filius et Deus; sed
            diversimode: quia deitas se habet ad generationem solum ut accepta per generationem; sed
            filiatio, secundum rationem intelligendi, est consequens generationem. Et simili ratione
            consequitur quod filius nascendo accipiat divinitatem; et non solum ita quod gerundium
            importet concomitantiam, ut dicitur de aliquo: currendo est homo: sed importat ordinem
            ad acceptum, ut sit sensus: filius nascendo accepit deitatem; idest, per nativitatem
            accepit divinitatem. Et similiter est de processione spiritus sancti. Haec autem plenius
            dicta sunt supra, dist. 10, quaest. unic. art. 1.</p>
          <p xml:id="ta-l1d18q1-d1e3684">Ad primum igitur dicendum, quod non eodem modo formaliter secundum rationem spiritus
            sanctus est Deus et donum; sed per eamdem emanationem habet utrumque: quia sicut filius
            nihil habet nisi quod nascendo accepit, ita et spiritus sanctus nihil habet nisi quod
            procedendo accepit.</p>
          <p xml:id="ta-l1d18q1-d1e3687">Ad secundum dicendum, quod essentia divina non accepit novum esse in spiritu sancto per
            processionem, cum unum et idem sit esse trium personarum; et ideo non procedit neque per
            se neque per accidens; neque etiam processionem consequitur; sed hoc quod spiritus
            sanctus habeat deitatem, convenit ei ex sua processione.</p>
        </div>
        <div xml:id="ta-l1d18q1-Dd1e3691" type="articulus">
          <head xml:id="ta-l1d18q1-Hd1e3693">Articulus 5</head>

          <head xml:id="ta-l1d18q1-Hd1e3696" type="question-title">Utrum spiritus sanctus possit dici donum nostrum</head>

          <p xml:id="ta-l1d18q1-d1e3699">Ad quintum sic proceditur. Videtur quod spiritus sanctus possit dici donum nostrum.
            Donum enim dicitur secundum respectum ad creaturam. Sed eis quae important respectum ad
            creaturam, potest addi meum vel nostrum, ut creator noster. Ergo videtur quod spiritus
            sanctus possit dici donum nostrum.</p>
          <p xml:id="ta-l1d18q1-d1e3702">Item, sanctus nihil adimit de ratione hujus quod dicitur spiritus. Sed dicitur spiritus
            noster, ut spiritus Eliae. Ergo videtur quod potest dici spiritus sanctus noster.</p>
          <p xml:id="ta-l1d18q1-d1e3705">Item, sicut filius importat relationem aeternam, a qua imponitur, ita et pater. Sed
            dicitur pater noster. Ergo etiam potest dici filius noster.</p>
          <p xml:id="ta-l1d18q1-d1e3709">Praeterea, quidquid datur nobis, est nostrum. Sed filius datus est nobis. Ergo est
            filius noster.</p>
          <p xml:id="ta-l1d18q1-d1e3712">Praeterea, in Deo idem est deitas et Deus et sapientia et bonitas et omnia hujusmodi.
            Sed dicitur Deus noster; ergo etiam potest dici Deus sapientia nostra vel essentia
            nostra.</p>
          <p xml:id="ta-l1d18q1-d1e3715">Sed e converso videtur quod non potest dici Deus noster. In pronomine enim nostrum vel
            meum, importatur aliqua habitudo vel relatio creatoris ad creaturam. Sed Deus est nomen
            absolutum et nomen naturae, ut dicit Ambrosius. Ergo videtur quod non potest dici Deus
            noster.</p>
          <p xml:id="ta-l1d18q1-d1e3718">Respondeo dicendum, quod Deus non potest habere aliquam relationem ad nos, nisi per
            modum principii. Cum autem causae sint quatuor, ipse non est causa materialis nostra;
            sed se habet ad nos in ratione efficientis et finis et formae exemplaris, non autem in
            ratione formae inhaerentis. Considerandum est igitur in nominibus divinis, quod omnia
            illa nomina quae important rationem principii per modum efficientis vel finis recipiunt
            additionem dictorum pronominum, sicut dicimus: creator noster et bonum nostrum. Ea autem
            quae dicuntur per modum formae inhaerentis, non recipiunt dictorum pronominum
            additionem; et talia sunt nomina omnia divina, quae in abstracto significantur, quae
            omnia significantur per modum formae, ut essentia, bonitas et hujusmodi. Unde in talibus
            non potest fieri additio. Non enim possum dicere, quod Deus sit essentia nostra vel
            substantia vel aliquid hujusmodi. Tamen in istis nominibus considerandus est quidam
            ordo. Quia quaedam horum abstractorum important rationem principii efficientis et
            exemplaris, ut sapientia et bonitas et hujusmodi, quando fit additio dictorum
            pronominum, ut cum dicimus, Deus est sapientia nostra causaliter, per modum quo dicitur
            spes nostra: quia per ejus sapientiam efficitur in nobis sapientia exemplata a sua
            sapientia, per quam sapientes sumus formaliter. Quaedam autem non important rationem
            principii, nisi forte exemplaris, et talibus non consuevit fieri dicta additio. Non enim
            consuetum est dici, quod Deus sit essentia nostra, vel substantia nostra. Tamen etiam
            quandoque istis nominibus fit talis additio propter habitudinem principii exemplaris:
            sicut Dionysius dicit quod esse omnium est superesse deitatis; licet hujusmodi
            locutiones magis sint exponendae quam extendendae.</p>
          <p xml:id="ta-l1d18q1-d1e3721">Ad primum ergo dicendum, quod donum importat quamdam relationem in actu, scilicet ad
            dantem, et quamdam solum in aptitudine, quantum est in ratione sui nominis, scilicet ad
            eum cui datur; et ideo potest semper dici donum dantis; sed non est ejus cui datur, nisi
            quando sibi est datum in actu; et propter hoc dicimus datum nostrum et non donum
            nostrum.</p>
          <p xml:id="ta-l1d18q1-d1e3724">Ad secundum dicendum, quod spiritus sanctus est quaedam circumlocutio inventa ad
            exprimendum personam spiritus sancti: ipse autem, inquantum est persona subsistens, non
            importat relationem principii, sed magis ejus qui est a principio; et ideo non potest
            dici spiritus sanctus noster; sed spiritus importat rationem principii, inquantum a
            spiritu est inspiratio, propter quod potest dici spiritus noster.</p>
          <p xml:id="ta-l1d18q1-d1e3728">Ad tertium dicendum, quod pater importat rationem principii, filius autem non, sed
            magis ejus quod est a principio; et ideo non potest dici filius noster, sicut dicitur
            pater noster; quamvis etiam non dicatur pater noster, prout imponitur nomen a
            paternitate aeterna: sic enim est pater solius filii naturalis.</p>
          <p xml:id="ta-l1d18q1-d1e3731">Ad quartum dicendum, quod quamvis filius datus sit nobis, non tamen datus est nobis in
            filium, sed in doctorem vel salvatorem; et ideo potest dici salvator noster, sed non
            filius noster. Et si objiciatur: est filius et est noster; ergo est filius noster, patet
            quod est fallacia accidentis.</p>
          <p xml:id="ta-l1d18q1-d1e3734">Ad quintum dicendum, quod sapientia in abstracto significat id quo aliquis est
            formaliter sapiens; et propter hoc ratione praedicta non potest proprie dici quod sit
            sapientia, nisi per modum qui dictus est, in corp. art.</p>
          <p xml:id="ta-l1d18q1-d1e3737">Ad ultimum dicendum, quod Deus, quamvis significet essentiam divinam quantum ad id cui
            imponitur, tamen quantum ad id a quo imponitur nomen, significat operationem, ut supra
            dictum est ex verbis Damasceni. Et ideo potest dici Deus noster. Tamen diversimode
            potest dici Deus omnium et justorum; Deus enim dicitur omnium propter relationem
            principii, inquantum scilicet est creator omnium; dicitur autem Deus justorum
            specialiter, secundum rationem finis quem contingunt; et ideo dicitur etiam ab eis
            haberi. Alia enim licet ordinentur in ipsum sicut in finem, non tamen consequuntur
            ipsum, nisi justi qui conjunguntur sibi per gratiam et gloriam: et ideo etiam omnium
            communiter dicitur vel finis vel aliquid hujusmodi; sed absolute dicitur de justis quia
            Deus est eorum, quia habent ipsum sicut suam hereditatem, et per quemdam modum
            possessionis.</p>
        </div>
        <div xml:id="ta-l1d18q1-Dd1e3741">
          <head xml:id="ta-l1d18q1-Hd1e3743">Expositio textus</head>
          <p xml:id="ta-l1d18q1-d1e3746"><quote xml:id="ta-l1d18q1-Qd1e3747">Sed ipsa relatio non apparet in hoc nomine</quote>. Videtur hoc esse falsum:
            quia sicut dicitur donum dationis, ita spiritus spirationis. Sed dicendum, quod in
            nomine spiritus non importatur relatio nisi per accidens ex modo significandi, prout
            significatur ut terminus actionis alicujus; sed in nomine doni importatur relatio etiam
            quantum ad significationem; quia hoc ipsum donare, unde nomen doni sumitur, magis
            pertinet ad genus relationis quam actionis: quia dare nihil est aliud quam suum alterius
            facere. Nomen etiam spiritus imponitur ad significandum substantiam ratione alicujus
            proprietatis, scilicet subtilitatis, ut supra dictum est, dist. 10, qu. unic., art. 4,
            unde et aerem spiritum dicimus et animam: sed nomen doni non imponitur ad significandum
            substantiam, sed ad significandum aliquid circa substantiam, quod consequitur dationem:
            unde non reducitur ad praedicamentum substantiae. <quote xml:id="ta-l1d18q1-Qd1e3750">Non enim, ut ait Hilarius, per
              defectionem, aut protensionem, aut derivationem ex Deo Deus est</quote>. Hic Hilarius
            a divinis personis excludit tres modos emanationis qui sunt in diversitate substantiae.
            Unus est quando aliquid generatur ex re corrupta, ut vermis in carne putrefacta, vel aer
            ex aqua; et hoc notat cum dicit: <quote xml:id="ta-l1d18q1-Qd1e3753">per defectionem</quote>. Secundus quando
            producitur ex re manente conjuncta sibi, sicut ramus ex arbore; et hoc tangit cum dicit,
              <quote xml:id="ta-l1d18q1-Qd1e3756">protensionem</quote>. Tertius est, quando producitur aliquid ex re manente, sed
            separata ab ea, ut rivus ex fonte, vel ex silice; et hoc tangit cum dicit:
              <quote xml:id="ta-l1d18q1-Qd1e3759">derivationem</quote> vel <quote xml:id="ta-l1d18q1-Qd1e3762">decisionem</quote>; et sic etiam homo est ex
            homine: quorum nullus divinis personis convenit. <quote xml:id="ta-l1d18q1-Qd1e3766">Sed ex virtute naturae</quote>,
            non tamquam generante, sed tamquam principio generationis per modum formae:
              <quote xml:id="ta-l1d18q1-Qd1e3769">subsistit filius nativitate</quote>; idest, nascitur subsistens: <quote xml:id="ta-l1d18q1-Qd1e3772">in
              naturam eamdem</quote>, non solum specie, sicut in aliis generationibus univocis, sed
            numero. <quote xml:id="ta-l1d18q1-Qd1e3775">Nativitas</quote>, inquit, <quote xml:id="ta-l1d18q1-Qd1e3778">Dei non potest non eam de qua profecta
              est, tenere naturam</quote>. Haec exposita est superius, 5 distinctione in Exposit.
            litterae. <quote xml:id="ta-l1d18q1-Qd1e3781">Non ille spiritus noster quo sumus</quote>. Sciendum, quod in spiritu
            sancto sumus, non quidem formaliter, sed effective: sed spiritu creato, quae est anima
            sumus formaliter; spiritu sancto autem sumus sancti effective et formaliter, secundum
            quod per caritatem, quae est exemplatum amoris, qui est spiritus sanctus, formaliter
            sanctificamur; et per hoc nobis spiritus sanctus conjungitur. <quote xml:id="ta-l1d18q1-Qd1e3785">Tollam de spiritu
              tuo</quote>, Numer. 11, 17. Hoc enim non dicitur quia Moysi gratia minorata esset
            quantum ad statum habitus, sed quantum ad usum solicitudinis, aliis in sui auxilium
            substitutis. <quote xml:id="ta-l1d18q1-Qd1e3788">De spiritu etiam suo</quote> dicitur illis collatum, non quia
            persona spiritus sancti divisibilis sit, vel quod habitus gratiae de subjecto in
            subjectum transferri possit, et dividi; sed quia acceperunt minorem gratiam quam Moyses
            habuerat, et ad similes actus, et quasi ex gratia Moysi propagatam, inquantum eis
            gratiam talem orando impetravit. <quote xml:id="ta-l1d18q1-Qd1e3791">Post haec quaeritur, utrum spiritus sanctus ad
              seipsum referatur</quote>. Istam quaestionem solvet Magister in 30 distinct.</p>
        </div>

      </div>
    </body>
  </text>
</TEI>