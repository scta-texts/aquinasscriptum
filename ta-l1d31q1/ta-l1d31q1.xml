<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 31, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 31, Quaestio 1</title>
          <date when="2016-03-15">March 15, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-15">March 15, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d31q1">
        <head xml:id="ta-l1d31q1-Hd1e89">Librum I, Distinctio 31, Quaestio 1</head>
        <div xml:id="ta-l1d31q1-Dd1e92">
          <head xml:id="ta-l1d31q1-Hd1e94">Distinctio 31</head>
          <head xml:id="ta-l1d31q1-Hd1e97">Prooemium</head>
          <p xml:id="ta-l1d31q1-d1e100">Postquam determinavit de propriis personarum, hic determinat de appropriatis ipsarum;
            et dividitur in partes duas: in prima determinat appropriata personarum; in secunda
            inquirit quomodo secundum illa appropriata divinae personae ad invicem comparentur, 32
            distinct.: <quote xml:id="ta-l1d31q1-Qd1e102">hic oritur quaestio</quote>. Prima in duas: in prima determinat
            significationes quorumdam nominum, quae personis divinis appropriantur; in secunda
            prosequitur diversas sanctorum appropriationes, ibi: <quote xml:id="ta-l1d31q1-Qd1e105">non est igitur hic
              praetermittendum</quote>. Circa primum tria facit: primo inquirit de significatione
            hujus nominis <quote xml:id="ta-l1d31q1-Qd1e108">aequalitas</quote>; secundo de simili et similitudine, ibi:
              <quote xml:id="ta-l1d31q1-Qd1e111">hoc idem etiam dicimus de simili et similitudine</quote>; tertio ex dictis
            approbat quorumdam sententiam, ibi: <quote xml:id="ta-l1d31q1-Qd1e114">unde quibusdam non indocte videtur nomine
              aequalitatis vel similitudinis non aliquid poni, sed removeri. Non est igitur hic
              praetermittendum</quote>. Hic ponit appropriata personarum; et dividitur in partes
            duas: in prima ponit appropriationem Hilarii; in secunda appropriationem Augustini, ibi:
              <quote xml:id="ta-l1d31q1-Qd1e118">illud etiam sciri oportet</quote>. Circa primum duo facit: primo ponit
            appropriationem Hilarii cum expositione Augustini; secundo Magister removet quaedam
            dubia circa expositionem Augustini, ibi: <quote xml:id="ta-l1d31q1-Qd1e121">non enim secundum praemissam
              expositionem distinguuntur hic tres illae proprietates superius assignatae. Illud
              etiam sciri oportet</quote>. Hic ponit appropriationem Augustini; et circa hoc duo
            facit: primo narrat appropriationem; secundo inquirit appropriationis rationem, ibi:
              <quote xml:id="ta-l1d31q1-Qd1e124">sed plures movet quod patri attribuit unitatem, filio aequalitatem</quote>. Et
            circa hoc facit tria: primo ostendit quare patri appropriatur unitas; secundo quare
            filio aequalitas, ibi: <quote xml:id="ta-l1d31q1-Qd1e127">nunc videamus quare aequalitas dicatur esse in
              filio</quote>; tertio, quare spiritui sancto connexio, ibi: <quote xml:id="ta-l1d31q1-Qd1e130">quod autem in
              spiritu sancto dicitur esse utriusque concordia (...) facilior est
              intelligentia</quote>. Circa primum duo facit: primo quaerit quare unitas patri
            appropriatur; secundo qualiter unitas in divinis praedicetur in neutro vel in masculino
            genere, ibi: <quote xml:id="ta-l1d31q1-Qd1e133">hic dici oportet, quod pater et filius et spiritus sanctus recte
              dicuntur esse unum, et unus Deus</quote>. Hic quatuor quaeruntur: 1 de aequalitate; 2
            de appropriatione in communi; 3 de ratione appropriationis Hilarii; 4 de appropriatione
            Augustini.</p>
        </div>
        <div xml:id="ta-l1d31q1-Dd1e138" type="articulus">
          <head xml:id="ta-l1d31q1-Hd1e140">Articulus 1</head>

          <head xml:id="ta-l1d31q1-Hd1e143" type="questionTitle">Utrum aequalitas ponat aliquid in divinis</head>

          <p xml:id="ta-l1d31q1-d1e146">Circa primum, suppositis his quae supra de aequalitate dicta sunt, 19 dist., quaest. 1,
            art. 1, quaeritur, utrum aequalitas in divinis aliquid ponat: et videtur quod sic.
            Quidquid enim est in Deo et in creaturis, nobilius est in Deo quam in creaturis. Sed
            aequalitas et similitudo in creatura aliquid ponunt. Ergo et in Deo.</p>
          <p xml:id="ta-l1d31q1-d1e149">Praeterea, Arius damnatus est, quia aequalitatem personarum negavit. Non autem fuisset
            haereticus, nisi aliquid negasset quod in Deo est. Ergo aequalitas in divinis aliquid
            positive praedicat.</p>
          <p xml:id="ta-l1d31q1-d1e152">Item, aequalitas videtur esse una essentia in tribus personis indifferens, ut in
            littera dicitur. Sed essentia indifferens, aliquid positive est in Deo. Ergo videtur
            quod et aequalitas.</p>
          <p xml:id="ta-l1d31q1-d1e156">Praeterea, aequalitas est relatio quaedam. Sed relatio aliquid positive praedicat, et
            non privative. Ergo videtur quod aequalitas aliquid positive praedicet.</p>
          <p xml:id="ta-l1d31q1-d1e159">Contra est quod a Magistro in littera dicitur.</p>
          <p xml:id="ta-l1d31q1-d1e162">Praeterea, philosophus dicit, quod aequale opponitur magno et parvo sicut duae
            privationes; unde etiam per privationem aequale definitur. Sed privatio nihil positive
            praedicat. Ergo nec aequalitas.</p>
          <p xml:id="ta-l1d31q1-d1e165">Respondeo dicendum, quod aequalitas est relatio quaedam fundata supra unitatem
            quantitatis; et in divinis fundata supra unitatem essentiae, prout significatur nomine
            quantitatis virtualis, ut cum dicitur magnitudo, vel aeternitas vel potentia. Unde de
            aequalitate dupliciter convenit loqui: aut quantum ad unitatem quantitatis, quae est
            causa ipsius; aut quantum ad relationem consequentem. Si quantum ad unitatem
            quantitatis, supra quam fundatur talis relatio, sic ratio ejus consistit in privatione,
            sicut et ratio unitatis, ut supra dictum est, dist. 24, quaest. 1, art. 3: et ideo dicit
            philosophus, quod aequale opponitur privative magno et parvo, sicut unum multo; et idem
            in littera innuitur. Si autem consideretur aequalitas quantum ad relationem, sic
            aequalitas in creaturis aliquid realiter ponit in utroque extremorum; sed in divinis
            personis nihil, nisi secundum rationem. Cujus ratio est, quia si poneret aliquam
            relationem realem in personis, aut hoc esset ex parte essentiae quae communis est, aut
            ex parte relationum, quibus distinguuntur. Non autem habet ex parte essentiae quod sit
            relatio realis: quia essentia est una et eadem numero, et idem ad seipsum non refertur
            aliqua relatione reali, ut supra dictum est, dist. 26, quaest. 2, art. 1. Nec etiam ex
            parte personarum relationibus constitutarum, quia relatio non refertur per aliquam
            relationem realem mediam; quia sic esset abire in infinitum. Et ideo dico cum Magistro,
            quod aequalitas non ponit nisi relationem secundum nomen vel secundum rationem, cum de
            Deo dicitur; sed verum est quod aliquid ponit, scilicet unitatem essentiae, non quod sit
            de intellectu ejus, sed quod praesupponitur ad intellectum ipsius, sicut est in
            privativis, et in illis quae dicuntur de Deo ex tempore.</p>
          <p xml:id="ta-l1d31q1-d1e168">Ad primum igitur dicendum, quod ex parte unitatis universaliter sumptae, secundum quod
            unum convertitur cum ente, nec in Deo nec in creatura aequalitas aliquid positive
            praedicat; sicut nec unitas, ut supra dictum est, dist. 24, quaest. 1, art. 3. Sed quia
            in creaturis supposita aequalitatis sunt absoluta, ideo referuntur ad invicem per
            relationem realem mediam: quod in divinis non competit.</p>
          <p xml:id="ta-l1d31q1-d1e171">Ad secundum dicendum, quod quamvis aequalitas sit secundum rationem, relatio tamen
            habet aliquid in re respondens, ratione cujus dicitur haereticus qui aequalitatem negat;
            sicut et qui negaret Deum esse dominum, quamvis illa relatio nihil secundum rem ponat in
            Deo.</p>
          <p xml:id="ta-l1d31q1-d1e175">Ad tertium dicendum, quod sicut in creaturis aequalitas non est una quantitas plurium,
            sed relatio includens talem unitatem; ita in divinis aequalitas non est una essentia,
            sed relatio secundum intellectum, consequens essentiae unitatem.</p>
          <p xml:id="ta-l1d31q1-d1e178">Ad quartum dicendum, quod illa relatio non potest esse realiter in Deo; et ideo non
            sequitur quod aliquid ponat ex hoc quod relative dicitur.</p>
        </div>
        <div xml:id="ta-l1d31q1-Dd1e182" type="articulus">
          <head xml:id="ta-l1d31q1-Hd1e184">Articulus 2</head>

          <head xml:id="ta-l1d31q1-Hd1e187" type="questionTitle">Utrum attributa essentialia hujusmodi debeant appropriari
            divinis personis</head>

          <p xml:id="ta-l1d31q1-d1e190">Ad secundum sic proceditur. Videtur quod hujusmodi essentialia attributa personis
            divinis appropriari non debeant. Quod enim pluribus commune est, nulli eorum debet
            appropriari. Sed omnia attributa sunt communia tribus personis. Ergo et cetera.</p>
          <p xml:id="ta-l1d31q1-d1e193">Praeterea, de similibus idem est judicium. Sed omnia haec attributa significant
            essentiam communem. Ergo videtur quod omnia debeant appropriari, vel nullum; et quod
            omnia uni personae approprientur.</p>
          <p xml:id="ta-l1d31q1-d1e196">Item, appropriatum secundum rationem sequitur proprium, quia proprium cadit in ratione
            appropriati. Sed attributa essentialia non sequuntur propria secundum intellectum; quia
            possunt intelligi propriis non intellectis, sicut est apud infideles. Ergo non debent
            dici appropriata.</p>
          <p xml:id="ta-l1d31q1-d1e200">Praeterea, nihil est faciendum a nobis quod possit in errorem fidei vergere. Sed si
            aliquid commune approprietur uni, potest vergere in errorem fidei, ut credatur aut
            tantum illi aut magis illi personae convenire. Ergo non debemus attributa essentialia
            personis appropriare.</p>
          <p xml:id="ta-l1d31q1-d1e203">Contra est auctoritas Hilarii et Augustini in littera.</p>
          <p xml:id="ta-l1d31q1-d1e206">Praeterea, processiones personarum distinguuntur et nominantur secundum diversas
            rationes attributorum, inquantum dicimus quod spiritus sanctus procedit per modum
            voluntatis, et filius per modum naturae. Ergo unum attributum, cui competit ratio
            processionis personae, potest illi personae appropriari.</p>
          <p xml:id="ta-l1d31q1-d1e209">Respondeo dicendum, quod de appropriatione dupliciter convenit loqui: aut ex parte
            nostra, aut ex parte ipsius rei; et utrobique invenitur convenientia. Quamvis enim
            attributa essentialia communia sint tribus, tamen unum secundum rationem suam magis
            habet similitudinem ad proprium unius personae quam alterius, unde illi personae
            appropriari potest convenienter. Verbi gratia. Potentia habet in ratione sua principium;
            et ideo appropriatur patri, qui est principium non de principio; et sapientia filio, qui
            procedit ut verbum; et bonitas spiritui sancto, qui procedit ut amor, cujus objectum est
            bonum; et ita similitudo appropriati ad proprium personae, facit convenientiam
            appropriationis ex parte rei, quae esset etiam si nos non essemus; sed ex parte nostra
            facit convenientiam utilitas consequens. Invenitur enim distinctio et ordo in attributis
            divinis et in personis; sed differenter; quia in personis est distinctio et ordo realis,
            sed in attributis secundum rationem. Unde quamvis per attributa non possimus
            sufficienter devenire in propria personarum, tamen inspicimus in appropriatis aliquam
            similitudinem personarum, et ita valet talis appropriatio ad aliquam fidei
            manifestationem, quamvis imperfectam; sicut etiam ex vestigio et imagine sumitur aliqua
            via persuasiva ad manifestationem personarum.</p>
          <p xml:id="ta-l1d31q1-d1e212">Ad primum igitur dicendum, quod ex hoc quod convenit omnibus aliquod attributum,
            probatur sufficienter quod non sit proprium unius personae, non tamen quod non sit
            personae appropriatum; quia haec praepositio ad, quae venit ad compositionem vocabuli,
            notat accessum cum quadam distantia; unde, secundum Augustinum, homo qui ita imitatur
            Deum quod semper invenitur distantia similitudinis, dicitur imago et ad imaginem; filius
            autem qui imitatur patrem sine aliqua dissimilitudine, dicitur imago et non ad imaginem.
            Et propter hoc, quia hujusmodi attributa accedunt per similitudinem ad rationem
            propriorum, et distant per communitatem, recte appropriata dicuntur.</p>
          <p xml:id="ta-l1d31q1-d1e215">Ad secundum dicendum, quod quamvis omnia attributa essentialia sint unum re, tamen
            differunt ratione, et secundum rationem suam habent similitudinem vel ad originem
            personarum, ut potentia, quae est principium productionis, vel ad determinatum modum
            originis, ut bonitas ad processionem amoris, et ad processionem verbi sapientia; et ita
            diversis personis possunt ista appropriari. Sed essentia de ratione sua neque originem
            neque aliquid ad modum originis pertinens dicit; et ideo non appropriatur.</p>
          <p xml:id="ta-l1d31q1-d1e219">Ad tertium dicendum, quod appropriatum potest sumi dupliciter: aut materialiter, idest
            id quod appropriatum est; et sic illud attributum non sequitur rationem proprii; aut
            formaliter, idest inquantum appropriatum est; et sic in ratione sua propria, proprii
            rationem includit.</p>
          <p xml:id="ta-l1d31q1-d1e222">Ad quartum dicendum, quod appropriando attributa essentialia determinatis personis, non
            excludimus alias personas, nec gradum participationis constituimus; sed tantum
            ostendimus similitudinem in ratione appropriati ad proprium personae, et ex hoc non
            sequitur error.</p>
        </div>
      </div>
    </body>
  </text>
</TEI>