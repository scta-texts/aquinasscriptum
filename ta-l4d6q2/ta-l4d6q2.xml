<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 6, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 6, Quaestio 2</title>
          <date when="2016-03-18">March 18, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-18">March 18, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="84a"/>
      </div>
    </front>
    <body>
      <div xml:id="ta-l4d6q2">
        <head xml:id="ta-l4d6q2-Hd1e97">Librum IV, Distinctio 6, Quaestio 2</head>
        <head xml:id="ta-l4d6q2-Hd1e100" type="questionTitle">De ritu Baptismi</head>

        <div xml:id="ta-l4d6q2-Dd1e103">
          <head xml:id="ta-l4d6q2-Hd1e105">Prooemium</head>
          <p xml:id="ta-l4d6q2-d1e108">Deinde quaeritur de ritu Baptismi; et circa hoc quaeruntur tria: 1 de ritu ipsius
            Baptismi; 2 de ritu catechismi; 3 de ritu exorcismi.</p>
        </div>
        <div xml:id="ta-l4d6q2-Dd1e112" type="articulus">
          <head xml:id="ta-l4d6q2-Hd1e114">Articulus 1</head>
          <head xml:id="ta-l4d6q2-Hd1e117" type="questionTitle">Utrum Baptismus iterari possit</head>
          <div xml:id="ta-l4d6q2-Dd1e120">
            <head xml:id="ta-l4d6q2-Hd1e122">Quaestiuncula 1</head>
            <p xml:id="ta-l4d6q2-d1e125">Ad primum sic proceditur. Videtur quod Baptismus iterari possit. Quia Eucharistia est
              sacramentum excellentius quam Baptismus: quia est perfectio, secundum Dionysium. Sed
              Eucharistia iteratur. Ergo et Baptismus iterari potest.</p>
            <p xml:id="ta-l4d6q2-d1e128">Praeterea, gratia est principalior effectus Baptismi quam character. Sed gratia
              amittitur, quamvis character non deleatur. Ergo videtur quod ratione gratiae
              recuperandae Baptismus iterari debeat.</p>
            <p xml:id="ta-l4d6q2-d1e131">Praeterea, sicut ad unitatem actionis requiritur unitas temporis, ita et unitas
              agentis. Sed plures possunt aliquem simul baptizare, quia unus alium non impedit; et
              praecipue hoc necessarium est, si unus sit mutus, qui verba proferre non possit, et
              alius mancus, qui non possit immergere. Ergo et similiter potest aliquis pluries
              diversis temporibus baptizari.</p>
            <p xml:id="ta-l4d6q2-d1e134">Sed contra est quod dicitur Ephes. 4, 5: <quote xml:id="ta-l4d6q2-Qd1e136">una fides, unum Baptisma</quote>.
              Ergo iterari non debet.</p>
            <p xml:id="ta-l4d6q2-d1e141">Praeterea, Baptismus contra originale datur. Sed originale peccatum non iteratur.
              Ergo nec Baptismus iterari debet.</p>
          </div>
          <div xml:id="ta-l4d6q2-Dd1e145">
            <head xml:id="ta-l4d6q2-Hd1e147">Quaestiuncula 2</head>
            <p xml:id="ta-l4d6q2-d1e150">Ulterius. Videtur quod non debeant esse illa duo tempora determinata ad Baptismum,
              scilicet sabbatum Paschae, et Pentecostes. Quia periculo quam citius succurrendum est.
              Sed homo propter fragilitatem naturae semper est in periculo vitae suae. Ergo non
              debet expectari tempus aliquod determinatum ad Baptismum, sed statim baptizari.</p>
            <p xml:id="ta-l4d6q2-d1e153">Praeterea, per Baptismum homo regeneratur in filium Dei ad imaginem Christi. Ergo
              praecipue in festo nativitatis Baptismus celebrari deberet.</p>
            <p xml:id="ta-l4d6q2-d1e156">Praeterea, Baptismus Christi contulit aquis vim regenerativam. Sed Christus in die
              Epiphaniae baptizatus fuit. Ergo tunc praecipue homo deberet baptizari.</p>
            <p xml:id="ta-l4d6q2-d1e159">Praeterea, Baptismus habet efficaciam a passione Christi. Ergo in die passionis
              dominicae magis deberet celebrari Baptismus, quam in sabbato Paschae.</p>
          </div>
          <div xml:id="ta-l4d6q2-Dd1e163">
            <head xml:id="ta-l4d6q2-Hd1e165">Quaestiuncula 3</head>
            <p xml:id="ta-l4d6q2-d1e168">Ulterius. Videtur quod sacramentalia Baptismi male ponantur a Dionysio. Ponit enim
              primo receptionem baptizandi ab episcopo quem summum sacerdotem dicit praesente omni
              Ecclesiae plenitudine. Debet enim baptizandus recipi ab eo qui est proprius Baptismi
              minister. Talis autem est sacerdos, et non episcopus. Ergo non oportet ponere
              receptionem ab episcopo.</p>
            <p xml:id="ta-l4d6q2-d1e171">Praeterea, per manus impositionem datur spiritus sanctus ad robur; quod ad
              confirmationem pertinet, quae Baptismum sequitur. Ergo inconvenienter ponit quod
              episcopus baptizando recepto manus ei ante Baptismum imponit.</p>
            <p xml:id="ta-l4d6q2-d1e174">Praeterea, baptizandis sal in os mittitur, et aures et nares sputo liniuntur. Cum
              ergo de his Dionysius mentionem non faciat, videtur quod sacramentalia Baptismi ponat
              insufficienter.</p>
            <p xml:id="ta-l4d6q2-d1e177">Praeterea, ipse ponit olei inunctionem ante Baptismum, quo inungitur Christianus
              quasi ad pugnam, ut ipse dicit. Sed ad pugnam spiritualem praecipue ordinatur
              sacramentum confirmationis. Ergo videtur quod talis inunctio non debet fieri in
              Baptismo.</p>
            <p xml:id="ta-l4d6q2-d1e181">Praeterea, sacramenta sunt distincta. Ergo videtur quod non debeat simul cum Baptismo
              connumerare Eucharistiae perceptionem, et sacri chrismatis linitionem.</p>
          </div>
          <div xml:id="ta-l4d6q2-Dd1e186">
            <head xml:id="ta-l4d6q2-Hd1e188">Quaestiuncula 1</head>
            <p xml:id="ta-l4d6q2-d1e191">Respondeo dicendum, ad primam quaestionem, quod Baptismus nullo modo iterari debet
              propter quatuor rationes. Prima sumitur ex morbo contra quem datur, scilicet originale
              peccatum, quod non iteratur; unde nec medicina iterari debet. Secunda sumitur ex re
              sacramenti: quia in Baptismo deletur culpa et poena totaliter. Unde si frequenter
              liceret homini Baptismum suscipere, esset quaedam provocatio ad peccandum: quia
              facilitas veniae incentivum praebet delinquendi, ut dicit Gregorius. Tertia sumitur ex
              sua significatione: quia configurat morti Christi, qui semel tantum mortuus est.
              Quarta sumitur ex ipso sacramento, scilicet charactere, qui indelebiliter manet; unde
              fieret injuria sacramento si Baptismus iteraretur, quasi prima sanctificatio non
              suffecisset; et iterum, quia ipsum sacramentum regeneratio quaedam est: cujuslibet
              autem generatio est tantum semel. Quod autem nescitur esse factum, non iteratur. Unde
              si inveniatur pro certo aliquis defectus fuisse in Baptismo eorum quae sunt de
              essentia sacramenti, debet absolute iterum baptizari sub hac forma: baptizo te, si non
              es baptizatus, in nomine patris et cetera.</p>
            <p xml:id="ta-l4d6q2-d1e194">Ad primum ergo dicendum, quod sicut in Eucharistiae sacramento sanctificatur materia,
              ita in Baptismo sanctificatur recipiens characteris impressionem. Unde sicut fieret
              injuria Eucharistiae, si hostia consecrata consecraretur iterum; ita fit injuria
              Baptismo, si aliquis semel baptizatus iterum baptizaretur: quia sicut ibi
              sanctificatio refertur ad materiam, ita hic ad suscipientem sacramentum.</p>
            <p xml:id="ta-l4d6q2-d1e197">Ad secundum dicendum, quod quamvis gratia sit dignior effectus Baptismi quam
              character, et sit quodammodo principalior; non tamen est ita proprius effectus ejus,
              et in hoc non ita principalis: quia gratia amissa, per alia sacramenta recuperari
              potest; et ideo non oportet quod ad ipsam recuperandam iteretur Baptismus.</p>
            <p xml:id="ta-l4d6q2-d1e200">Ad tertium dicendum, quod si plures simul immergerent, ita quod uterque diceret, ego
              te baptizo etc., baptizatum esset; quamvis peccarent non servantes ritum Ecclesiae:
              nec tamen essent puniendi tamquam iterantes Baptisma, nisi hoc intenderent: quia
              contingit eamdem actionem et ab uno et a pluribus exerceri; non autem contingit eamdem
              actionem esse quae in diversis temporibus fit. Si autem dicant: nos baptizamus te, non
              erit Baptismus: quia non servatur debita forma, ut supra, dist. 3, qu. 1, art. 2,
              quaestiunc. 2, dictum est. Similiter non erit Baptismus, si unus sit mancus et alius
              mutus, uno proferente verba, et alio immergente: quia ipsa verba formae ostendunt quod
              ab eodem debet fieri immersio et verborum pronuntiatio.</p>
          </div>
          <div xml:id="ta-l4d6q2-Dd1e204">
            <head xml:id="ta-l4d6q2-Hd1e206">Quaestiuncula 2</head>
            <p xml:id="ta-l4d6q2-d1e209">Ad secundam quaestionem dicendum, quod in Baptismo duo considerantur; scilicet
              substantia sacramenti, et solemnitas; et quantum ad substantiam sacramenti non est
              aliquod tempus determinatum ad Baptismum; immo quolibet die et qualibet hora Baptismus
              celebrari potest. Sed solemnis celebratio Baptismi in Ecclesia habet tempus deputatum,
              scilicet duplex sabbatum, de quo in littera dicitur; cujus ratio est, quia Baptismus
              habet efficaciam ex duobus; scilicet ex virtute spiritus sancti; et ideo in vigilia
              Pentecostes celebratur solemniter Baptismus: item ex passione Christi, cujus morti
              aliquis configuratur per Baptismum quasi consepultus Christo in mortem, ut dicitur,
              Rom. 6; et ideo celebratur solemniter in die sepulturae Christi, idest in vigilia
              Paschae.</p>
            <p xml:id="ta-l4d6q2-d1e212">Ad primum ergo dicendum, quod in necessitate non oportet expectare ista duo tempora.
              Unde dicitur, de Consecr., dist. 3: <quote xml:id="ta-l4d6q2-Qd1e214">de catechumenis baptizandis in decretum est
                ut in paschali festivitate vel Pentecostes veniant ad Baptismum; in ceteris autem
                solemnitatibus infirmi tantum debent baptizari</quote>. Et quia pueri infirmi
              computantur propter naturae imbecillitatem, et propter periculum damnationis, a qua
              non possunt aliter liberari; ideo nunc ipsi pueri baptizantur ut in pluribus, et non
              expectantur haec duo tempora, sicut in adultis expectari solebant.</p>
            <p xml:id="ta-l4d6q2-d1e218">Ad secundum dicendum, quod in festo nativitatis recolitur nativitas domini secundum
              carnem. Nos autem non efficimur fratres ejus nativitate carnis, sed spiritus; et ideo
              non oportet quod tunc Baptismus celebretur.</p>
            <p xml:id="ta-l4d6q2-d1e221">Ad tertium dicendum, quod per Baptismum Christi est tantum materia praeparata ad
              actum Baptismi; sed virtus agens in Baptismo est meritum passionis Christi, et virtus
              spiritus sancti. Et quia agens in omnibus est principalius quam materia, ideo potius
              in duobus determinatis temporibus Baptismus celebrari debet quam in Epiphania. Tamen
              ideo non est specialiter institutum Baptismum celebrari in die illa, ut excluderetur
              error quorumdam, qui dicebant, nunquam Baptismum, posse conferri nisi in die illa qua
              dominus baptizatus est.</p>
            <p xml:id="ta-l4d6q2-d1e225">Ad quartum dicendum, quod homo in Baptismo configuratur passioni Christi per modum
              cujusdam consepelitionis, ut apostolus, Rom. 6, dicit; et ideo in die sepulturae
              congruentius fit quam in die passionis.</p>
          </div>
          <div xml:id="ta-l4d6q2-Dd1e229">
            <head xml:id="ta-l4d6q2-Hd1e231">Quaestiuncula 3</head>
            <p xml:id="ta-l4d6q2-d1e234">Ad tertiam quaestionem dicendum, quod Dionysius prosequitur ritum Baptismi qui in
              primitiva Ecclesia servabatur in solemni celebratione Baptismi, quando adulti ad
              Baptismum veniebant; et ideo quatuor per ordinem ponit; quorum primum pertinet ad
              catechismum, secundum ad exorcismum, tertium ad Baptismum, quartum ad Baptismi
              complementum. Quantum ad catechismum pertinent haec quae hic per ordinem tanguntur.
              Primo instructio de fide per praedicationem episcopi. Secundo conversio infidelis ad
              fidem, et accessus ad episcopum mediante patrino, quem anadochum dicit. Tertio
              gratiarum actio et oratio ab episcopo et clericis facta. Quarto petitio Baptismi et
              professio observantiae Christianae religionis. Quinto manus impositio, et signatio
              ejus signo crucis. Sexto conscriptio baptizandi et anadochi. Sed quantum ad exorcismum
              ponuntur quatuor. Primo exsufflatio versus Occidentalem partem, et abrenuntiatio.
              Secundo manuum ad caelum erectio cum sacra confessione fidei, et professione
              Christianae religionis. Tertio oratio, benedictio, et manus impositio. Quarto
              denudatio, et unctio oleo sancto, quod dicitur ad catechumenos. Sed quantum ad
              Baptismum ponit trinam immersionem cum aliis quae requiruntur ad Baptismum; quantum
              vero ad perfectionem Baptismi, quae consequitur, ponit tria scilicet vestis
              traditionem, linitionem chrismatis in vertice, et Eucharistiae perceptionem.</p>
            <p xml:id="ta-l4d6q2-d1e237">Ad primum ergo dicendum, quod Dionysius tradit ritum Baptismi quantum ad maximam sui
              solemnitatem; et ideo non ponit solum ministrum sufficientem, sed excellentem.</p>
            <p xml:id="ta-l4d6q2-d1e240">Ad secundum dicendum, quod circa Baptismum ut ex praedictis patet, triplex manus
              impositio datur. Una in catechismo, ut homo in fide roboretur in seipso; alia in
              exorcismo, ut roboretur in pugna adversus Diabolum; tertia in confirmatione, ut
              roboretur in confessione fidei contra pressuras mundi.</p>
            <p xml:id="ta-l4d6q2-d1e243">Ad tertium dicendum, quod de illis sacramentalibus quae pertinent ad solemnitatem
              Baptismi, quaedam fuerunt in primitiva Ecclesia quae nunc non sunt; et quaedam postea
              superaddita sunt. Unde exorcismo aliquid subtractum est, ut patet per ritum quem docet
              Rabanus, scilicet conversio ad Occidentalem partem et Orientalem; et aliquid additum,
              scilicet salis cibatio, et aurium et naris sputo linitio, ad designandum remotionem
              illorum quae praecipue possunt impedire fidei doctrinam, cujus sacramentum
              percipiendum est. Potest enim impediri ne recipiatur, et contra hoc adaperiuntur aures
              sputo ad recipiendum fidem ex auditu per verbum Dei, et nares ad quaerendum doctrinam
              fidei per odorem bonum notitiae suae sparsum in conversatione et doctrina sanctorum;
              ad similitudinem ejus quod dominus luto ex sputo facto linivit oculos caeci nati. Ideo
              autem oculi non liniuntur, quia visus inventioni servit, fides autem non est per
              inventionem humanam. Potest etiam impediri divulgatio fidei in confitentibus et
              docentibus ipsam; et ideo apponitur in ore sal discretionis, ut omnis sermo fidelium
              sit sale conditus.</p>
            <p xml:id="ta-l4d6q2-d1e247">Ad quartum dicendum, quod circa Baptismum est triplex inunctio. Una ante Baptismum,
              quae fit oleo sancto, quod dicitur ad catechumenos et hoc secundum Dionysium et
              Ambrosium, fit in signum pugnae contra inimicum, sicut athletae inunguntur; vel
              secundum Rabanum, ut nullae reliquiae latentis inimici resideant: quia quod emollitum
              est, facilius ablui ab intrinsecis sordibus potest. Secunda fit post Baptismum
              chrismate in vertice, ut sicut per ablutionem aquae significatur emundatio a peccatis.
              Ita per chrismatis linitionem in vertice significetur gratia collata in mente ad bene
              operandum, ut odor boni exempli ad alios diffundatur. Tertia fit in confirmatione, de
              qua post dicetur.</p>
            <p xml:id="ta-l4d6q2-d1e250">Ad quintum dicendum, quod illa linitio chrismatis non est sacramentum confirmationis,
              sed datur tantum in signum, sicut et vestis candida, et candela accensa; ut per vestem
              candidam significetur novitas vitae et puritas, per chrisma odor bonae famae, per
              candelam accensam veritas doctrinae. Eucharistiae autem perceptio non ponitur a
              Dionysio quasi sacramentale Baptismi, sed quia jam baptizatus est configuratus
              admittitur ad sacramentalem mensam; et iterum quia omne sacramentum per Eucharistiam
              consummatur, ut Dionysius dicit.</p>
          </div>
        </div>
        <div xml:id="ta-l4d6q2-Dd1e255" type="articulus">
          <head xml:id="ta-l4d6q2-Hd1e257">Articulus 2</head>
          <head xml:id="ta-l4d6q2-Hd1e260" type="questionTitle">Utrum catechismus Baptismum praecedere debeat</head>
          <div xml:id="ta-l4d6q2-Dd1e263">
            <head xml:id="ta-l4d6q2-Hd1e265">Quaestiuncula 1</head>
            <p xml:id="ta-l4d6q2-d1e268">Ad secundum sic proceditur. Videtur quod catechismum Baptismum praecedere non debeat.
              Quia, sicut dicit Augustinus in Lib. de catechizandis rudibus: <quote xml:id="ta-l4d6q2-Qd1e270">narratio plena
                est cum quisque primo catechizatur, ab eo quod scriptum est, in principio creavit
                Deus caelum et terram, usque ad praesentia tempora Ecclesiae</quote>. Sed hoc non
              potest fieri nisi longissimo tempore. Cum ergo periculosum sit tantum differri
              Baptismum, videtur quod non debeat Baptismum catechismus praecedere.</p>
            <p xml:id="ta-l4d6q2-d1e274">Praeterea, Matth. 7, 6, dicitur: <quote xml:id="ta-l4d6q2-Qd1e276" source="http://scta.info/resource/mt7_6">nolite sanctum dare canibus</quote>. Sed
              sanctum ibi dicitur doctrina sacra, quae non est committenda immundis, ut Dionysius
              dicit. Cum ergo non baptizati sint immundi, videtur quod non debeant catechizari non
              baptizati.</p>
            <p xml:id="ta-l4d6q2-d1e280">Praeterea, Baptismus est spiritualis regeneratio, per quam datur esse spirituale, ut
              Dionysius dicit. Sed prius est accipere esse quam doctrinam. Ergo Baptismus debet
              praecedere catechismum.</p>
            <p xml:id="ta-l4d6q2-d1e283">Sed contra est quod dicitur Matth. ult., 19: <quote xml:id="ta-l4d6q2-Qd1e285" source="http://scta.info/resource/mt28_19">docete omnes gentes, baptizantes
                eos</quote> et cetera. Ergo doctrina fidei quae ad catechismum pertinet, debet
              praecedere Baptismum.</p>
            <p xml:id="ta-l4d6q2-d1e290">Praeterea, nullus digne accedit ad Baptismum qui fictus accedit. Sed non credens
              reputatur fictus secundum Augustinum. Cum ergo <quote xml:id="ta-l4d6q2-Qd1e292">fides sit ex auditu, auditus
                autem per verbum Christi</quote>, ut dicitur Rom. 10, videtur quod oporteat prius
              instrui aliquem per verbum Christi quam ad Baptismum accedat.</p>
          </div>
          <div xml:id="ta-l4d6q2-Dd1e297">
            <head xml:id="ta-l4d6q2-Hd1e299">Quaestiuncula 2</head>
            <p xml:id="ta-l4d6q2-d1e302">Ulterius. Videtur quod catechizare non sit officium sacerdotis. Quia, secundum
              Dionysium in Ecclesiast. Hierarch., diaconi habent officium super omnes immundos, quia
              ipsi habent purgativam virtutem. Sed primus gradus immundorum sunt catechumeni, ut
              ipse dicit. Ergo ad diaconos pertinet eorum instructio.</p>
            <p xml:id="ta-l4d6q2-d1e305">Praeterea, illius videtur esse instruere baptizandum cujus est ad Baptismum eum
              adducere. Hoc autem est anadochi, idest patrini, secundum Dionysium, et non
              sacerdotis. Ergo et catechizare non erit sacerdotis officium.</p>
            <p xml:id="ta-l4d6q2-d1e308">Sed contra est quod dicit Nicolaus Papa: <quote xml:id="ta-l4d6q2-Qd1e310">catechismi baptizandorum a
                sacerdotibus uniuscujusque Ecclesiae fieri possunt</quote>. Ergo videtur esse
              officium sacerdotum.</p>
          </div>
          <div xml:id="ta-l4d6q2-Dd1e315">
            <head xml:id="ta-l4d6q2-Hd1e317">Quaestiuncula 3</head>
            <p xml:id="ta-l4d6q2-d1e320">Ulterius. Videtur quod pueri non debeant catechizari. Frustra enim adhibetur
              instructio ei qui non est perceptibilis disciplinae. Sed puer non est perceptibilis
              disciplinae, quia non habet usum liberi arbitrii. Ergo non debet ei instructio
              adhiberi.</p>
            <p xml:id="ta-l4d6q2-d1e323">Praeterea, in catechismo requiritur confessio fidei, et professio Christianae
              religionis, ut per Dionysium patet. Sed hoc per se puer facere non potest, nec aliquis
              pro puero: quia nullus potest ex voto alterius obligari. Ergo videtur quod non debeant
              pueri catechizari.</p>
            <p xml:id="ta-l4d6q2-d1e326">Praeterea, si ipse pro puero confitetur ergo videtur quod ipse patrinus obligetur ad
              instruendum puerum de his quae pertinent ad fidem Christianam; et ita videtur quod sit
              valde periculosum puerum de sacro fonte levare, cum raro aliquis de pueri instructione
              curam gerat.</p>
            <p xml:id="ta-l4d6q2-d1e329">Sed contra est quod ritus Baptismi debet in omnibus similiter observari, ut
              ostendatur unitas Baptismi. Si ergo adulti catechizantur, et similiter pueri
              catechizari debent.</p>
            <p xml:id="ta-l4d6q2-d1e333">Praeterea, ad hoc est generalis Ecclesiae consuetudo.</p>
          </div>
          <div xml:id="ta-l4d6q2-Dd1e338">
            <head xml:id="ta-l4d6q2-Hd1e340">Quaestiuncula 1</head>
            <p xml:id="ta-l4d6q2-d1e343">Respondeo dicendum ad primam quaestionem, quod sicut in aliis scientiis et doctrinis
              quaedam sunt communia, quibus ignoratis necesse est artem ignorare; quaedam autem
              propria, quae sine ignorantia illius doctrinae ignorari possunt; ita etiam in doctrina
              fidei quaedam dicuntur quae sunt fidei communia rudimenta, ad quae credenda explicite
              omnes tenentur, sicut est fides Trinitatis, et incarnationis, et passionis, et divini
              judicii, et providentiae Dei de factis hominum; et talis instructio catechismus
              dicitur: de aliis autem debet instrui post Baptismum temporis processu.</p>
            <p xml:id="ta-l4d6q2-d1e346">Ad primum ergo dicendum, quod non est necessarium quod omnia in particulari addiscat
              quae in tota Biblia continentur sed in quadam summa, ut scilicet videat quomodo in
              quolibet statu mundi Deo fuit cura de omnibus.</p>
            <p xml:id="ta-l4d6q2-d1e349">Ad secundum dicendum, quod dominus loquitur de illis immundis qui fidei contrariantur
              non de illis qui ad fidem accedere volunt; unde sequitur: <quote xml:id="ta-l4d6q2-Qd1e351">ne ipsi conversi
                dirumpant vos</quote>.</p>
            <p xml:id="ta-l4d6q2-d1e355">Ad tertium dicendum, quod generatio naturalis non praesupponit aliquam cognitionem;
              et ideo non potest praeexistere aliqua instructio; sed spiritualis regeneratio
              praesupponit vitam naturalem; et ideo potest praeexistere aliqua instructio.</p>
          </div>
          <div xml:id="ta-l4d6q2-Dd1e359">
            <head xml:id="ta-l4d6q2-Hd1e361">Quaestiuncula 2</head>
            <p xml:id="ta-l4d6q2-d1e364">Ad secundam quaestionem dicendum, quod triplex est instructio fidei. Una admonitoria,
              qua quis ad fidem convertitur, et haec proprie est sacerdotum, quorum est praedicare
              et docere; unde et Dionysius, hanc instructionem episcopo attribuit. Alia est
              instructio disciplinalis, qua quis instruitur qualiter ad Baptismum accedere debet, et
              quid credere debeat; et haec pertinet ad officium diaconi, et per consequens
              sacerdotis: quia quidquid est diaconi, est etiam sacerdotis. Tertia, quae sequitur
              Baptismum, et haec pertinet ad anadochum, et ad praelatos Ecclesiae. Praelati enim
              Ecclesiae habent quasi doctrinam generalem, quae per officium anadochi specialiter ad
              hunc vel illum adaptatur secundum quod ei competit.</p>
            <p xml:id="ta-l4d6q2-d1e367">Ad primum ergo dicendum, quod in primitiva Ecclesia, quando adulti ad Baptismum
              veniebant, qui magna instructione indigebant, hoc per diaconos exercebatur,
              sacerdotibus circa majora occupatis; et ideo Dionysius diaconibus attribuit.</p>
            <p xml:id="ta-l4d6q2-d1e370">Ad secundum dicendum, quod anadochus non instruit ante Baptismum de fide, sed
              conversum jam recipit, ad instructionem praesentans.</p>
            <p xml:id="ta-l4d6q2-d1e373">Ad tertium dicendum, quod quidquid est diaconi, licet etiam sacerdotibus facere; unde
              per hoc non removetur quin catechizare sit officium diaconi.</p>
          </div>
          <div xml:id="ta-l4d6q2-Dd1e377">
            <head xml:id="ta-l4d6q2-Hd1e379">Quaestiuncula 3</head>
            <p xml:id="ta-l4d6q2-d1e382">Ad tertiam quaestionem dicendum, quod catechismus est quasi quaedam dispositio ad
              Baptismum. Dispositiones autem debent proportionari illis ad quae disponunt; unde in
              adultis, in quibus in Baptismo requiritur propria fides et propria voluntas,
              requiritur etiam quod ipse per se catechizetur, et per se confiteatur, et Christianam
              religionem profiteatur. In puero autem cujus Baptismus operatur tantum ex fide
              Ecclesiae et merito Christi, fit instructio mediante alio; unde eadem quibus
              instruendus est, proponuntur praesente anadocho, cui committitur in his instruendus;
              et ipse loco ejus confessionem et professionem facit.</p>
            <p xml:id="ta-l4d6q2-d1e385">Ad primum ergo dicendum, quod quamvis non sit tunc actu perceptibilis disciplinae,
              tamen habet hujusmodi perceptibilitatem in radice quantum ad potentiam rationis quam
              habet ex natura, et quantum ad habitum fidei, quem recipit in Baptismo.</p>
            <p xml:id="ta-l4d6q2-d1e388">Ad secundum dicendum, quod quamvis puer confiteri non possit per se, vel profiteri,
              tamen alius vicem ejus supplet, non quidem suam propriam fidem confitens sed fidem
              pueri, et quantum ad id quod nunc est, ut sit sensus: <quote xml:id="ta-l4d6q2-Qd1e390">credo</quote>, idest,
              sacramentum fidei praesto sum accipere, in persona pueri loquens, ut Augustinus
              exponit, et quantum ad id quod futurum est, ut fit sensus, <quote xml:id="ta-l4d6q2-Qd1e393">credo</quote>,
              idest, quando ad perfectam aetatem veniam, fidei consentiam, ut Dionysius exponit; et
              hoc quidem confiteri potest ex proposito solicitudinis circa ipsum adhibendae, ut alio
              modo possit esse sensus, credo, idest, operam dabo ad hoc quod credat; et in hoc ipse
              puer obligatur, et anadochus: quia de illis ad quae omnes tenentur, non est
              inconveniens si unus alium obliget; secus autem est de consiliis, ad quae non omnes
              tenentur.</p>
            <p xml:id="ta-l4d6q2-d1e397">Ad tertium dicendum, quod non est ibi magnum periculum quantum ad modernum tempus:
              quia parentes pueri sunt Christiani, et satis probabiliter potest aestimari quod eum
              in fide nutrient, et etiam ex aliis quibus convivet, fidem addiscet. Secus autem erat
              in primitiva Ecclesia, ubi pueri cum infidelibus conversabantur; et ideo diligentior
              cura adhibenda erat ab anadocho vel patrino. Et similiter etiam nunc, si pueri
              parentes de infidelitate suspecti essent, vel si inter infideles conversaturus forte
              puer esset.</p>
          </div>
        </div>
        <div xml:id="ta-l4d6q2-Dd1e403" type="articulus">
          <head xml:id="ta-l4d6q2-Hd1e405">Articulus 3</head>
          <head xml:id="ta-l4d6q2-Hd1e408" type="questionTitle">Utrum exorcismus Baptismum praecedere debeat</head>
          <div xml:id="ta-l4d6q2-Dd1e411">
            <head xml:id="ta-l4d6q2-Hd1e413">Quaestiuncula 1</head>
            <p xml:id="ta-l4d6q2-d1e416">Ad tertium sic proceditur. Videtur quod exorcismus in eodem non debeat praecedere
              Baptismum. Exorcismi enim contra energumenos instituti sunt. Sed non omnes qui
              accedunt ad Baptismum, sunt energumeni. Ergo non omnes sunt exorcizandi.</p>
            <p xml:id="ta-l4d6q2-d1e419">Praeterea, prius debet curari causa quam curetur effectus. Sed peccatum est causa
              quare in quibusdam Diabolus potestatem habeat. Si ergo exorcismi sunt ad potestatem
              Diaboli pellendam, videtur quod prius deberet aliquis per Baptismum a peccato mundari
              quam per exorcismum a potestate Diaboli.</p>
            <p xml:id="ta-l4d6q2-d1e422">Praeterea, ad idem superfluum est diversa remedia ordinari. Sed ad potestates
              Daemonis arcendas sufficit aqua benedicta. Ergo non oportet ad hoc alios exorcismos
              esse.</p>
            <p xml:id="ta-l4d6q2-d1e425">Sed contra est quod Caelestinus Papa dicit: <quote xml:id="ta-l4d6q2-Qd1e427">sive parvuli sive juvenes ad
                regenerationis veniant sacramentum, non fontem vitae prius adeant quam exorcismis et
                exsufflationibus clericorum immundus spiritus ab eis abjiciatur</quote>.</p>
            <p xml:id="ta-l4d6q2-d1e432">Praeterea, alia quae sanctificantur, prius exorcizantur, sicut patet in aqua
              benedicta, et in sale quod apponitur. Cum ergo in Baptismo homo consecretur, videtur
              quod prius debeat exorcizari.</p>
          </div>
          <div xml:id="ta-l4d6q2-Dd1e436">
            <head xml:id="ta-l4d6q2-Hd1e438">Quaestiuncula 2</head>
            <p xml:id="ta-l4d6q2-d1e441">Ulterius. Videtur quod exorcismus non habeat aliquem effectum, sed sit ad
              significandum tantum. Nihil enim plus exigitur ad sacramentum novae legis nisi quod
              significet, et efficiat quod significat. Si ergo ea quae sunt in exorcismo, non solum
              significant, sed etiam efficiunt, tunc per se sacramenta sunt, et non
              sacramentalia.</p>
            <p xml:id="ta-l4d6q2-d1e444">Praeterea, sicut exorcismus praecedit Baptismum, ita et quaedam alia sacramentalia
              consequuntur ipsum, sicut prius dictum est. Sed illa consequentia sunt tantum ad
              significandum. Ergo et exorcismus.</p>
            <p xml:id="ta-l4d6q2-d1e447">Praeterea, si aliquis exorcizatus puer ante Baptismum moriatur, constat quod hoc eum
              a Daemone non liberet. Ergo ad minus in anima ejus exorcismus nullum effectum
              habuit.</p>
            <p xml:id="ta-l4d6q2-d1e450">Praeterea, sicut dicit Cyprianus: <quote xml:id="ta-l4d6q2-Qd1e452">scias nequitiam Diaboli permanere usque ad
                aquam salutarem posse; in Baptismo autem nequitiam amittere</quote>. Sed aliquando
              etiam post Baptismum exorcismus fit in illis quibus in articulo necessitatis
              exorcismus omissus fuerit, si periculum evadant. Ergo non liberat a potestate
              Daemonis, et nullum effectum habere videtur.</p>
            <p xml:id="ta-l4d6q2-d1e457">Sed contra, Gregorius super Ezech.: <quote xml:id="ta-l4d6q2-Qd1e459">sacerdos dum per exorcismi gratiam manus
                imponit credentibus, et habitare malignos spiritus in eorum mente contradicit, quid
                aliud facit, nisi quia Daemones ejicit?</quote> Ergo habet aliquem effectum.</p>
            <p xml:id="ta-l4d6q2-d1e463">Sed contra, exorcismi Salomonis habebant aliquem effectum ad pellendos Daemones. Ergo
              multo fortius exorcismi Ecclesiae.</p>
          </div>
          <div xml:id="ta-l4d6q2-Dd1e467">
            <head xml:id="ta-l4d6q2-Hd1e469">Quaestiuncula 3</head>
            <p xml:id="ta-l4d6q2-d1e472">Ulterius. Videtur quod exorcizare sit officium eorum qui in sacris ordinibus
              constituuntur. Quia operari in immundis, secundum Dionysium, ad diaconos pertinet. Sed
              inter immundos, secundum Dionysium, locum tenent energumeni. Cum ergo exorcizatio sit
              ad eos sicut catechizatio ad catechumenos, videtur quod sit eorum qui sunt in sacris
              ordinibus.</p>
            <p xml:id="ta-l4d6q2-d1e475">Praeterea, catechismus praecedit exorcismum. Sed in artibus operativis ita est, quod
              operatio principalioris artis semper sequitur, sicut patet de arte quae secat ligna,
              et quae compaginat navem. Cum ergo catechismus per diaconos vel sacerdotes fiat,
              videtur quod exorcismus non possit fieri per illos qui sunt in minoribus
              ordinibus.</p>
            <p xml:id="ta-l4d6q2-d1e478">Praeterea, ad hoc est consuetudo Ecclesiae: quia exorcizatio solum per sacerdotes
              fit; quod etiam ex auctoritate Gregorii inducta patet.</p>
            <p xml:id="ta-l4d6q2-d1e481">Sed contra est quod infra, dist. 24, dicit Magister quod ad exorcistas pertinet
              exorcismos memoriter tenere, manus super energumenos imponere. Ergo cum exorcista non
              sit sacer ordo, videtur quod ille qui est in minoribus ordinibus constitutus possit
              exorcizare ex officio.</p>
          </div>
          <div xml:id="ta-l4d6q2-Dd1e486">
            <head xml:id="ta-l4d6q2-Hd1e488">Quaestiuncula 1</head>
            <p xml:id="ta-l4d6q2-d1e491">Respondeo dicendum ad primam quaestionem, quod propter peccatum hominis Diabolus
              potestatem accipit in hominem, et in omnia quae in usum hominis veniunt, in ipsius
              nocumentum. Et quia nulla conventio est Christi ad Belial, ideo quandocumque aliquid
              sanctificandum est ad cultum divinum, prius exorcizatur, ut liberatum a potestate
              Diaboli, qua illud in nocumentum hominis assumere poterat, Deo consecretur; et hoc
              patet in benedictione aquae, in consecratione templi, et in omnibus hujusmodi. Unde
              cum propria sanctificatio qua homo Deo consecratur, sit in Baptismo, oportet quod
              etiam homo prius exorcizetur quam baptizetur, multo fortiori ratione quam alia res:
              quia in ipso homine est causa quare Diabolus potestatem accepit in hominem, et in alia
              quae sunt propter hominem, scilicet peccatum originale vel actuale; et haec
              significant ea quae in exorcismo dicuntur, ut cum dicitur: recede ab eo Satana, et
              hujusmodi; et similiter ea quae ibi fiunt: quia ipsa exsufflatio significat Daemonis
              expulsionem; benedictio autem cum manus impositione praecludit expulso viam, ne redire
              possit; sal autem in os missum, et narium et aurium sputo linitio significat
              remotionem impedimenti ipsius Daemonis respectu fidei docendae vel addiscendae, ut
              dictum est; sed olei inunctio significat expeditionem hominis in pugna quam adversus
              Diabolum suscipit, a cujus potestate exemptus est.</p>
            <p xml:id="ta-l4d6q2-d1e494">Ad primum ergo dicendum, quod energumeni dicuntur interius laborantes, ab en, quod
              est in, et ergon, quod est labor. Et quamvis non omnes baptizandi sint energumeni, nec
              interius laborantes a Diabolo vexati corporaliter, tamen interius laborant vel
              infirmantur propter infectionem fomitis Diabolo in eis potestatem habente.</p>
            <p xml:id="ta-l4d6q2-d1e497">Ad secundum dicendum, quod quando effectus confirmat causam, tunc prius laborandum
              est ad curandum effectum, ut sic expeditius procedatur ad curationem causae. Potestas
              autem Daemonis, quae ex peccato consequitur, et tenet et servat hominem in malitia et
              in peccato; et ideo prius evacuanda est potestas Daemonis, vel debilitanda, quod in
              exorcismo fit, ne curationem causae, idest peccati, in Baptismo factam impedire
              possit.</p>
            <p xml:id="ta-l4d6q2-d1e500">Ad tertium dicendum, quod Diabolus impugnat nos et ab exteriori et ab interiori. Aqua
              ergo benedicta ordinatur contra impugnationem Diaboli quae est ab exteriori, sed
              exorcismus contra impugnationem quae est ab interiori. Unde et illi contra quos datur,
              dicuntur energumeni, idest interius laborantes.</p>
          </div>
          <div xml:id="ta-l4d6q2-Dd1e504">
            <head xml:id="ta-l4d6q2-Hd1e506">Quaestiuncula 2</head>
            <p xml:id="ta-l4d6q2-d1e509">Ad secundam quaestionem dicendum, quod circa hoc est duplex opinio. Quidam enim
              dicunt quod ea quae in exorcismo aguntur, sunt tantum signa eorum quae postea in
              Baptismo complentur, in quo potestas Daemonis totaliter evacuatur, ut Cyprianus dicit
              in auctoritate inducta. Sed hoc est contra auctoritatem Gregorii inductam, et contra
              ea quae in exorcizando dicuntur, quae frustra dicerentur, nisi aliquem effectum
              haberent, praecipue cum per modum imperii, et non solum per modum orationis dicantur
              in hoc quod dicitur: <quote xml:id="ta-l4d6q2-Qd1e511">ergo, maledicte Diabole, exi ab eo</quote> et cetera. Et
              ideo dicendum secundum alios, quod non tantum significant, sed etiam efficiunt
              aliquid, non tantum in corpore, sed etiam in anima, quia in utroque est infectio
              fomitis. Effectus autem iste est debilitatio potestatis Daemonis, ne tantum possit in
              homine sicut ante, ne Baptismum et alia bona in ipso impediat; sed potestas praedicta
              totaliter in Baptismo aufertur: sicut etiam Pharao prius flagellatus est populo nondum
              de Aegypto egresso, et postea totaliter in mari rubro, quod est figura Baptismi,
              submersus.</p>
            <p xml:id="ta-l4d6q2-d1e515">Ad primum ergo dicendum, quod sacramenta novae legis habent effectum in conferendo
              gratiam qua perfecte morbo subvenitur, contra quem sacramentum ordinatur; sed
              sacramentalia habent effectum in removendo contrarias dispositiones, vel impedimenta
              gratiae; et ideo secundum diversa impedimenta multiplicantur, nec in eis gratia
              confertur.</p>
            <p xml:id="ta-l4d6q2-d1e518">Ad secundum dicendum, quod non est simile de sacramentalibus quae sequuntur et quae
              praecedunt: quia ex quo Baptismus plene effectum suum habet, non oportet quod
              impedientia Baptismum tollantur, quia jam impediri non potest; tamen non est remotum
              quin unctio chrismatis post Baptismum in vertice facta aliquem effectum ad gratiam
              conferendam vel conservandam habeat.</p>
            <p xml:id="ta-l4d6q2-d1e521">Ad tertium dicendum, quod Praepositinus dixit, quod exorcizatus ante Baptismum
              decedens, minores tenebras patietur. Sed hoc nihil est: quia tenebrae illae in sola
              carentia divinae visionis consistunt, cum non habeant aliam poenam sensibilem; et hoc
              in omnibus aequaliter erit. Et ideo dicendum aliter, quod non habet effectum in
              collatione gratiae, sed solum in debilitatione potestatis Daemonis; et ideo hoc valet
              ei tantum in vita.</p>
            <p xml:id="ta-l4d6q2-d1e525">Ad quartum dicendum, quod ad hoc quod uniformitas Baptismi observetur, oportet quod
              exorcismus si praetermissus fuit, post Baptismum suppleatur; et tunc tantum
              significat; vel forte additur etiam aliqua cohibitio ab impugnatione Diaboli. Nec hoc
              est inconveniens, cum etiam per aquam benedictam, qua post Baptismum aspergimur,
              aliqua potestas Daemonis reprimatur.</p>
          </div>
          <div xml:id="ta-l4d6q2-Dd1e529">
            <head xml:id="ta-l4d6q2-Hd1e531">Quaestiuncula 3</head>
            <p xml:id="ta-l4d6q2-d1e534">Ad tertiam quaestionem dicendum, quod exorcizare ad exorcistas pertinet ex proprio
              officio ordinis; nihilominus tamen est et superiorum ordinum. Tamen propter
              ostendendam unitatem Baptismi, consuetum est in Ecclesia ut totum quod ad Baptismum
              pertinet, expleatur ab uno, scilicet a sacerdote; et praecipue nunc, quando non venit
              magna multitudo simul ad Baptismum, et sunt multi sacerdotes. In primitiva autem
              Ecclesia quandoque magna turba simul ad Baptismum accedebat, et erant pauci
              sacerdotes; unde hujusmodi sacramentalia relinquebantur in minoribus ordinibus
              constitutis.</p>
            <p xml:id="ta-l4d6q2-d1e537">Ad primum ergo dicendum, quod Dionysius sub ministris comprehendit omnes ordines
              inferiores; et ideo ministris qui diaconi dicuntur, attribuit omnia quae sunt
              inferiorum ordinum: quia forte in primitiva Ecclesia nondum erant illi ordines ita
              distincti propter paucitatem ministrorum.</p>
            <p xml:id="ta-l4d6q2-d1e540">Ad secundum dicendum, quod sicut exorcismus primo pertinet ad exorcistam, ita etiam
              primus ordo, qui habet actum in catechizando, est ordo lectorum, quamvis hoc postea
              per superiores ordines compleatur; et ideo sicut catechismus praecedit exorcismum, ita
              ordo lectoris praecedit ordinem exorcistae.</p>
            <p xml:id="ta-l4d6q2-d1e543">Ad tertium dicendum, quod completa potestas in exorcizando competit sacerdoti; et
              ideo quando non est magna necessitas, ipse secundum consuetudinem Ecclesiae exorcismi
              actum exequitur; et secundum hanc consuetudinem loquitur auctoritas Gregorii.</p>
          </div>
        </div>
        <div xml:id="ta-l4d6q2-Dd1e548">
          <div xml:id="ta-l4d6q2-Dd1e550">Expositio textus</div>
          <p xml:id="ta-l4d6q2-d1e553"><quote xml:id="ta-l4d6q2-Qd1e554">Hic etiam sciendum est, quod licet ter immergatur propter mysterium Trinitatis,
              tamen unum Baptisma reputatur</quote>. De trina immersione supra, dist. 3, dictum est.
              <quote xml:id="ta-l4d6q2-Qd1e557">Acceleratus est usus rationis</quote>. Quia Augustinus super hoc ambigue
            loquitur, ideo diversimode quidam de hoc senserunt. Dixerunt enim quidam, quod Joannis
            exultatio non fuit aliquis motus corporalis, sed miraculosus quasi gaudentis, ut matri
            innotesceret matris salvatoris adventus. Alii autem dicunt aliter et melius, quod ad
            illud momentum datus est ei usus rationis; et non est inconveniens si postea sit
            subtractus, sicut et gratia raptus ad momentum datur: secus autem est de gratia gratum
            faciente, quae non subtrahitur sine culpa. <quote xml:id="ta-l4d6q2-Qd1e560">Non errorem inducens</quote> et
            cetera. Quia si errorem vellet inducere, intendens mutare formam Ecclesiae, hoc ipso non
            intenderet facere quod Ecclesia facit; et ideo non baptizaret. De corruptione autem
            formae supra, dist. 2, dictum est. <quote xml:id="ta-l4d6q2-Qd1e563">Divinum judicium per alicujus revelationis
              miraculum oratione implorandum esse censerem</quote>. Videtur quod male dicat: quia
            divinum judicium non est hoc modo requirendum nisi in dubiis. Certum autem videtur, quod
            si ludo fecit, intentio defuit, et verus Baptismus non fuit. Et dicendum, quod ludus
            aliquando excludit intentionem, et aliquando non. Cum enim ludo fieri dicantur quae
            praeter intentionem alicujus utilitatis fiunt ad solam delectationem, ludus baptizantium
            potest excludere intentionem respectu utriusque effectus ablutionis, scilicet sacramenti
            collationis, et rei sacramenti; et tunc non intendit facere quod facit Ecclesia in
            collatione sacramenti; et ita talis ludus evacuat intentionem quae requiritur in
            sacramento: vel potest excludere tantum secundam utilitatem, ut scilicet velit de hoc
            ludum suum facere ex eo quod Baptismi sacramentum conferat, non propter sanctificationem
            baptizandi hoc faciens; et tunc manet intentio quae sufficit ad Baptismum. Et propter
            hoc dubium dixit Aug. implorandum est divinum judicium; et ideo dicitur quod puer
            Athanasius ludendo simulans se episcopum baptizavit quosdam, et judicatum est ab
            Alexandro episcopo ut non rebaptizarentur: quia inventum est quod ipse intentionem
            baptizandi habuit; quod etiam patet ex hoc quod non baptizabat nisi catechumenos.
              <quote xml:id="ta-l4d6q2-Qd1e566">Cui additur exorcismus</quote> et cetera. Videtur quod exorcismus debeat
            praecedere catechismum: quia prius removendum est malum quam perficiatur aliquis in
            bono. Et dicendum, quod verum est, si utrumque in eodem genere accipiatur. Sed
            catechismus ordinat ad bonum non efficiendo aliquid, sed solum instruendo; exorcismus
            autem removet malum in operando; et instructio in talibus debet operationem praecedere,
            ut sciat homo quid in eo fieri debeat.</p>
        </div>
      </div>
    </body>
  </text>
</TEI>