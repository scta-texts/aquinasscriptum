<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 12, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 12, Quaestio 1</title>
          <date when="2016-03-14">March 14, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-14">March 14, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
























































































































































































































































































































































































































































































































































































































































































































































































































































































































































































































































































































































































































































































































































































































































































































































































































      <div xml:id="starts-on"> </div>
    </front>
    <body>
      <div xml:id="ta-l1d12q1">
        <head xml:id="ta-l1d12q1-Hd1e3490">Librum I, Distinctio 12, Quaestio 1</head>
        <div xml:id="ta-l1d12q1-Dd1e3493">

          <head xml:id="ta-l1d12q1-Hd1e3495">Prooemium</head>
          <p xml:id="ta-l1d12q1-d1e3498">Ostenso quod spiritus sanctus procedit a patre et filio, hic inquirit utrum sit aliquis
            ordo respectu istius processionis inter patrem et filium, et dividitur in tres partes:
            in prima excludit ordinem temporis; in secunda ordinem dignitatis vel potestatis, ibi:
              <quote xml:id="ta-l1d12q1-Qd1e3500">nunc tractandum est quod secundo quaerebatur</quote>; in tertia astruit ordinem
            naturae, ibi: <quote xml:id="ta-l1d12q1-Qd1e3503">Augustinus tamen in 15 Lib. de Trinit. dicit, quod spiritus sanctus
              principaliter procedit de patre</quote>. In primo tria facit: primo movet quaestionem;
            secundo ponit objectionem haeretici, ibi: <quote xml:id="ta-l1d12q1-Qd1e3506">quod nititur haereticus
              ostendere</quote>; tertio ponit solutionem ibi: <quote xml:id="ta-l1d12q1-Qd1e3509">his, et hujusmodi quaestionibus
              magis laboriosis quam fructuosis respondet Augustinus. Nunc tractandum est quod
              secundo quaerebatur</quote>. Hic excludit ordinem dignitatis vel potestatis; ostendens
            quod spiritus sanctus non plenius procedit a patre quam a filio: et primo movet
            quaestionem; secundo ponit solutionem, ibi: <quote xml:id="ta-l1d12q1-Qd1e3512">ad quod dicimus</quote> et cetera.
              <quote xml:id="ta-l1d12q1-Qd1e3516">Augustinus tamen in 15 Lib. de Trinit. dicit, quod spiritus sanctus
              principaliter procedit de patre</quote>. Hic astruit ordinem naturae, et dividitur in
            quatuor partes, secundum quatuor quae ostendunt auctoritatem spirationis in patre. Primo
            per hoc quod dicitur spiritus sanctus a patre principaliter procedere. Secundo ex hoc
            quod dicitur proprie procedere de ipso, ibi: <quote xml:id="ta-l1d12q1-Qd1e3519">ex eodem sensu etiam dicitur
              procedere proprie de patre</quote>. Tertio per hoc quod dicitur spiritus sanctus esse
            a patre per filium, ibi: <quote xml:id="ta-l1d12q1-Qd1e3522">forte etiam juxta hanc intelligentiam dicitur spiritus
              sanctus mitti per filium, et a patre esse per filium</quote>. Quarto per hoc quod in
            processione spiritus sancti aliquando solus pater nominatur, ibi: <quote xml:id="ta-l1d12q1-Qd1e3525">inde est etiam
              quod veritas ostendens patrem esse auctorem processionis qua procedit spiritus sanctus
              a filio, dixit in Evangelio</quote>. Ad intellectum hujus partis tria quaeruntur: 1
            utrum generatio filii praecedat aliquo modo processionem spiritus sancti; 2 utrum
            spiritus sanctus prius vel plenius procedat a patre quam a filio; 3 utrum procedat a
            patre mediante filio.</p>
        </div>
        <div xml:id="ta-l1d12q1-Dd1e3530" type="articulus">
          <head xml:id="ta-l1d12q1-Hd1e3532">Articulus 1</head>

          <head xml:id="ta-l1d12q1-Hd1e3535" type="questionTitle">Utrum generatio sit prior processione</head>

          <p xml:id="ta-l1d12q1-d1e3538">Ad primum sic proceditur. Videtur quod generatio praecedat processionem. Principium
            enim processionis, ad minus naturaliter, est prius processione. Principium autem
            processionis spiritus sancti est filius, qui est terminus generationis; ut supra dictum
            est, dist. 5, qu. 2, art. 1. Ergo generatio praecedit processionem.</p>
          <p xml:id="ta-l1d12q1-d1e3541">Item, cum sint duo agentia in rebus creatis, scilicet natura et propositum vel
            voluntas; actio naturae praecedit actionem voluntatis, quia actio voluntatis fundatur
            super actionem naturae. Sed generatio filii est a patre per modum naturae; processio
            spiritus sancti ab utroque per modum voluntatis. Ergo generatio est prior
            processione.</p>
          <p xml:id="ta-l1d12q1-d1e3544">Praeterea, in anima est imago Trinitatis in qua processus notitiae a mente praecedit
            processum amoris. Sed processus notitiae repraesentat generationem filii; processus
            amoris processionem spiritus sancti. Ergo ut prius.</p>
          <p xml:id="ta-l1d12q1-d1e3548">Sed contra est quod dicitur in littera, quod spiritus sanctus non procedit jam nato
            filio; quod oporteret, si nativitas processionem praecederet.</p>
          <p xml:id="ta-l1d12q1-d1e3551">Praeterea, sicut se habet filius ad patrem in ratione ordinis, ita spiritus sanctus ad
            filium. Sed pater nullo modo prior est filio, ut supra ostensum est, dist. 9, qu. 2,
            art. 1, nec intellectu nec dignitate nec tempore. Ergo nec filius spiritu sancto prior
            est. Ergo nec generatio processione: quia sicut se habet filius ad spiritum sanctum, ita
            generatio ad processionem.</p>
          <p xml:id="ta-l1d12q1-d1e3554">Respondeo dicendum, quod, secundum Augustinum, in divinis non est aliquis ordo nisi
            ordo naturae. Ordo autem naturae est quo aliquis est ex alio, non quo aliquis est prior
            altero; et ideo in divinis nullo modo potest aliquid altero prius dici. Et ratio hujus
            est, quia in divinis non potest considerari nisi id quod absolutum est, et hoc unum est
            et indivisibile, in quo prioritas vel posterioritas non invenitur vel id quod ad aliquid
            dicitur. Horum autem quae ad aliquid dicuntur, natura est ut sint simul tempore,
            intellectu, natura. Et ideo dicimus, quod generatio non est prior processione aliquo
            modo qui possit ad divina referri; sed tantum secundum modum intelligendi, qui est in
            intellectu nostro tantum, accipiente generationem et processionem in divinis secundum
            similitudines repertas in creaturis, quae deficientes sunt ad repraesentandum
            generationem et processionem prout sunt in divinis.</p>
          <p xml:id="ta-l1d12q1-d1e3557">Ad primum ergo dicendum, quod principium, secundum relationem principii non est eo
            prius cujus est principium aliquo modo; sed id quod est principium, naturaliter est
            prius. Si autem ille qui est principium, ipsa relatione sit quis, vel persona distincta;
            omnis prioritas removetur ab eo respectu illius cujus est principium; et ita, cum
            filius, ut supra dictum est, dist. 9, qu. 2, art. 1, ipsa sua relatione sit persona
            distincta, nullo modo est prior spiritu sancto. Sed verum est quod propter ordinem
            naturae spiritus sanctus est a filio; quamvis enim communis spiratio non sit proprietas
            personalis filii, est tamen ipsa persona filii, sicut bonitas divina est ipse Deus; et
            prima processio correspondens sibi est proprietas personalis spiritus sancti.</p>
          <p xml:id="ta-l1d12q1-d1e3560">Ad secundum dicendum et tertium, quod rationes illae deficiunt ex hoc quod
            similitudines inventae in creaturis non perfecte repraesentant ea quae sunt in Deo; et
            hoc patet in proposito: quia non invenitur aliqua creatura quae ab eodem habeat quod ad
            aliquid dicatur, et sit in se subsistens.</p>
        </div>
        <div xml:id="ta-l1d12q1-Dd1e3564" type="articulus">
          <head xml:id="ta-l1d12q1-Hd1e3566">Articulus 2</head>

          <head xml:id="ta-l1d12q1-Hd1e3569" type="questionTitle">Utrum spiritus sanctus magis procedat a patre quam a
            filio</head>

          <p xml:id="ta-l1d12q1-d1e3572">Ad secundum sic proceditur. Videtur quod spiritus sanctus magis procedat a patre quam a
            filio. Sicut enim dicit philosophus, omnis causa primaria plus est influens in suum
            causatum quam causa secundaria. Sed filius est quasi secunda causa, pater autem quasi
            primum principium, quod non est de aliquo. Ergo spiritus sanctus magis procedit a patre
            quam a filio.</p>
          <p xml:id="ta-l1d12q1-d1e3575">Item, philosophus: <quote xml:id="ta-l1d12q1-Qd1e3577">propter quod unumquodque tale et illud magis</quote>. Sed
            filius hoc quod est principium spiritus sancti habet a patre. Ergo pater magis est
            principium quam filius.</p>
          <p xml:id="ta-l1d12q1-d1e3581">Praeterea, illud quod est principium alicujus principaliter et proprie, videtur esse
            magis ejus principium quam illud quod non est ita. Sed, sicut dicitur in littera,
            spiritus sanctus procedit a patre principaliter et proprie; non autem dicitur hoc de
            filio. Ergo et cetera.</p>
          <p xml:id="ta-l1d12q1-d1e3585">Praeterea, spiritus sanctus non habet aliquid quod non habeat a patre; habet autem
            aliquid quod non habet a filio, hoc scilicet quod procedit a patre. Ergo spiritus
            sanctus magis procedit a patre quam a filio.</p>
          <p xml:id="ta-l1d12q1-d1e3588">Contra est quod dicitur in littera.</p>
          <p xml:id="ta-l1d12q1-d1e3591">Praeterea, ubi est summa aequalitas, non potest esse magis et plenius. Sed inter patrem
            et filium est summa aequalitas. Ergo spiritus sanctus non potest esse magis ab uno quam
            ab alio.</p>
          <p xml:id="ta-l1d12q1-d1e3594">Respondeo dicendum, quod spiritus sanctus nec prius nec plenius nec magis procedit a
            patre quam a filio. Et ratio hujus tota est, quia pater et filius sunt unum principium
            spiritus sancti; et ubi est unitas, non potest esse distinctio plenitudinis.</p>
          <p xml:id="ta-l1d12q1-d1e3597">Ad primum ergo dicendum, quod pater quamvis dicatur principium filii et spiritus
            sancti, tamen non potest dici causa, proprie loquendo: causa enim semper ponit
            diversitatem essentiae, sicut patet in omnibus. Sed principium aliquod a quo aliquid
            fluit, est consubstantiale rei cujus est principium; sicut dicimus, quod punctum est
            principium lineae, et cor principium animalis, et fundamentum domus; et ideo propter
            consubstantialitatem pater dicitur principium, sed non causa. Praeterea, causatum habet
            dependentiam ad causam. Sed principium importat originem quamdam, secundum quod dicitur
            principium, ex quo incipit aliquid. Item, quamvis dicatur principium, non tamen potest
            dici primum; quia ibi non est aliquid prius et posterius, ut dictum est, dist. 9,
            quaest. 2, art. 1. Unde patet quod illa auctoritas non est ad propositum: quia pater nec
            est causa nec primaria respectu filii et spiritus sancti. Si tamen in hoc non fiat vis,
            adhuc pater et filius respectu spiritus sancti non se habent sicut duo principia, sed
            sicut unum; et ideo nullus gradus inter eos invenitur in spirando spiritum sanctum.</p>
          <p xml:id="ta-l1d12q1-d1e3600">Ad secundum dicendum, quod dictum philosophi verificatur, quando illud quod convenit
            alicui propter aliquid aliud, est diversum in utroque, et praecipue quando unum est
            causa alterius essentiali ordine causae; tunc enim causalitas sua est respectu totius
            speciei, et non unius individui tantum, ut dicit Avicenna, sicut calor est magis in igne
            quam in corpore mixto, quia propter ignem est in corpore mixto. Sed quamvis filius
            habeat a patre hoc quod spirat spiritum sanctum, nihilominus tamen non est hoc diversum
            in patre et filio; quia eamdem virtutem spirativam, quam pater habet, filio communicat:
            et ideo per illam aequaliter pater et filius spiritum sanctum spirant. Et si etiam non
            esset una numero, sed specie tantum, ratio non valeret: sicut patet in omnibus univocis
            generationibus: non enim pater Socratis plus influit in filium Socratis quam
            Socrates.</p>
          <p xml:id="ta-l1d12q1-d1e3604">Ad tertium dicendum, quod spiritus sanctus dicitur esse principaliter a patre, quia in
            patre est auctoritas spirationis, a quo etiam habet filius virtutem spirativam, et non
            propter aliquem ordinem vel gradum prioritatis vel posterioritatis patris et filii.
            Similiter etiam propter eamdem rationem dicitur proprie procedere a patre, maxime cum
            haec praepositio a apud Graecos notet relationem ad primam originem: unde apud eos non
            dicitur, quod lacus sit a rivo, sed quod est a fonte; et inde est etiam, quod non
            concedunt, quod spiritus sanctus sit a filio, sed a patre. Nihilominus tamen non est
            dicendum, quin etiam a filio proprie procedat, qui cum patre est unum principium
            spiritus sancti. Non autem sic rivus et fons sunt unum principium laci.</p>
          <p xml:id="ta-l1d12q1-d1e3607">Ad quartum dicendum, quod spiritus sanctus non aliter nec alia processione procedit a
            patre quam a filio: unde processio spiritus sancti tota est a filio, sicut etiam tota
            est a patre. Unde non sequitur quod alia res sit in spiritu sancto quae non sit a filio.
            Sed verum est quod illa processio non est a filio secundum omnem sui habitudinem, sed
            hoc in nullo derogat plenitudini processionis. Accidit enim processioni spiritus sancti
            quod secundum habitudinem qua est a filio, sit a patre: non quia a filio est spiritus
            sanctus, sed quia filius est a patre.</p>
        </div>
        <div xml:id="ta-l1d12q1-Dd1e3611" type="articulus">
          <head xml:id="ta-l1d12q1-Hd1e3613">Articulus 3</head>

          <head xml:id="ta-l1d12q1-Hd1e3616" type="questionTitle">Utrum spiritus sanctus procedat a patre mediante filio</head>

          <p xml:id="ta-l1d12q1-d1e3619">Ad tertium sic proceditur. Videtur quod spiritus sanctus procedat a patre mediante
            filio. Illud enim per quod aliquid procedit, videtur esse medium in processione. Sed
            spiritus sanctus procedit a patre per filium. Ergo procedit a patre mediante filio.</p>
          <p xml:id="ta-l1d12q1-d1e3622">Praeterea, constat quod tertium non exit a primo, nisi per medium. Sed spiritus sanctus
            dicitur esse tertia persona in Trinitate. Ergo non procedit a patre, qui est principium
            non de principio, nisi mediante filio.</p>
          <p xml:id="ta-l1d12q1-d1e3625">Praeterea, in imagine creata amor repraesentat spiritum sanctum, et notitia filium. Sed
            amor non procedit a mente nisi mediante notitia. Ergo nec spiritus sanctus a patre nisi
            filio mediante.</p>
          <p xml:id="ta-l1d12q1-d1e3629">Sed contra, videtur quod immediatius procedit a patre quam a filio. Immediatum enim
            principium dicitur principalius quam mediatum, ut patet in primis propositionibus, quae
            immediatae dicuntur. Sed spiritus sanctus procedit principaliter a patre. Ergo
            immediatius procedit ab ipso quam a filio.</p>
          <p xml:id="ta-l1d12q1-d1e3632">Respondeo dicendum, quod omne medium aliquo modo distinguitur ab his inter quae medium
            dicitur. Cum autem in spiratione pater et filius sint duo spirantes, inquantum sunt unum
            in potentia spirativa, possumus loqui de actu spirationis per comparationem ad ipsos
            spirantes, vel ad principium spirandi sicut virtute cujus fit spiratio. Si autem
            consideremus ipsum principium, scilicet potentiam spirativam, cum in hoc non
            distinguantur pater et filius, non potest dici spiratio esse a patre mediante filio. Si
            autem consideremus ipsos spirantes qui distincti sunt, et secundum hoc praebent
            suppositum spirationi, sic est ibi mediatio, secundum quod est ibi ordo naturae: quia
            filius est ex patre, et spiritus sanctus simul a patre et filio. Unde dicit Richardus,
            quod generatio in divinis est a patre immediate; sed processio spiritus sancti
            quodammodo est mediate et quodammodo immediate. Immediate quantum ad virtutem
            spirativam, quae est una patris et filii, et iterum quantum ad ipsum suppositum patris
            quod immediate est principium processionis, quia ipse simul et filius spirant. Sed
            mediate, inquantum filius, qui spirat, est a patre.</p>
          <p xml:id="ta-l1d12q1-d1e3635">Ad primum igitur dicendum, quod per hoc quod dicitur, spiritum sanctum procedere a
            patre per filium, designatur auctoritas in patre respectu filii; quia filius habet a
            patre quod spiritum sanctum spiret. Ex hoc autem non ponitur mediatio aliqua nisi ex
            parte suppositorum, quae distinguuntur per hoc quod unum est ab alio, ratione cujus in
            uno est auctoritas respectu alterius.</p>
          <p xml:id="ta-l1d12q1-d1e3638">Ad secundum dicendum, quod spiritus sanctus uno modo, ut dictum est, procedit a patre
            mediante filio: sed hoc non excludit quin etiam immediate a patre procedat, ut dictum
            est, in corp. art. praeced.</p>
          <p xml:id="ta-l1d12q1-d1e3641">Ad tertium dicendum, quod imago quae est in anima, deficienter repraesentat Trinitatem;
            notitia enim est omnino distincta a mente; et ideo simpliciter amor a mente mediante
            notitia procedit. Sed in divinis personis filius non quantum ad omnia distinguitur a
            patre; et ideo secundum aliquid non est ibi mediatio.</p>
          <p xml:id="ta-l1d12q1-d1e3644">Ad quartum dicendum, quod quando sunt multae causae agentes ordinatae, possunt
            dupliciter considerari, secundum quod est duo invenire in agente, scilicet ipsum agens
            quod exercet actionem, et virtutem ipsius quae est principium actionis impositio. Si
            igitur considerentur causae agentes ordinatae secundum rationem agentis cujus est agere,
            sic quanto agens est posterius, tanto magis est proximum et immediatum ad actionem, et
            ad id quod per actionem educitur. Si autem considerentur quantum ad virtutem quae est
            principium operationis, quanto causa est magis prima, tanto est magis immediata, eo quod
            agens secundum non agit, nisi inquantum est motum a primo, et secundum quod virtus primi
            est in ipso. Unde oportet ut semper resolvatur virtus ultimi agentis in virtutem agentis
            primi. Verbi gratia, quod planta generat plantam hoc habet a virtute solis, et quod sol
            moveat ad generationem plantae, habet a virtute motoris sui quicumque sit ille. Et inde
            est quod quia Deus est agens primum, ipse immediatius se habet secundum virtutem suam ad
            quamlibet operationem naturae, quam aliquod agens naturale. Et inde est etiam quod
            propositiones primae dicuntur immediatae, quia praedicatum non conjungitur subjecto per
            virtutem alterius causae praecedentis. Inde est etiam quod haec praepositio per, quae
            denotat causam mediam, quandoque notat auctoritatem in recto, quandoque in obliquo: in
            recto, ut cum dicitur: rex facit hoc per balivum; tunc enim mediatio attenditur quantum
            ad ipsos operantes. In obliquo, cum dicitur: praepositus facit hoc per regem. Hic enim
            consideratur mediatio quantum ad virtutem, quae est principium operationis. Virtus enim
            superioris est quasi medium, per quod operans suae operationi conjungitur; in patre
            autem et in filio non est accipere distinctionem quantum ad principium operationis, quia
            illud est idem in utroque, scilicet divina potentia; sed solum quantum ad operantes, qui
            sunt ad invicem distincti. Et ideo, cum in patre sit auctoritas, dicitur pater operari
            per filium, et nullo modo filius per patrem. Inde est etiam quod secundum aliquem modum
            filius est medium in operatione patris, sed pater nullo modo in operatione filii.</p>
        </div>
        <div xml:id="ta-l1d12q1-Dd1e3649">
          <head xml:id="ta-l1d12q1-Hd1e3651">Expositio textus</head>
          <p xml:id="ta-l1d12q1-d1e3654"><quote xml:id="ta-l1d12q1-Qd1e3655">Aut jam nato filio, aut non nato filio</quote>. Videtur quod necessarium sit
            alterum dare, quia differunt per affirmationem et negationem. Et dicendum, quod utraque
            istarum est duplex, ex eo quod cum dicitur, spiritus sanctus procedit a patre, jam nato
            filio, participium potest designare tempus praeteritum, et adverbium, nunc proximum ante
            praesens tempus, et sic est falsa, quia significatur quod generatio filii duratione
            processionem spiritus sancti praecedat; et in hoc sensu negativa est vera si negative
            sumatur, ut feratur negatio ad totum, et non ad participium tantum. Si autem participium
            designat perfectionem nativitatis, et adverbium, nunc aeternitatis; sic vera est; quia
            existente perfecta generatione filii est ab aeterno processio spiritus sancti; et in hoc
            sensu negativa falsa est. <quote xml:id="ta-l1d12q1-Qd1e3658">Aut plenius vel magis procedat spiritus sanctus a patre
              quam a filio</quote>. Haec duo differunt, ut plenius dicatur procedere ab illo a quo
            plura recipit, sed magis ab illo qui de majori virtute ad ejus processionem operatur.
              <quote xml:id="ta-l1d12q1-Qd1e3661">Principaliter procedit de patre</quote>. Videtur esse falsum; quia si a patre
            principaliter, ergo secundario a filio. Et dicendum, quod <quote xml:id="ta-l1d12q1-Qd1e3664">principaliter</quote>
            non dicit gradum virtutis, sed ordinem originis; quia a patre filius habet quod spiritum
            sanctum spiret.</p>
        </div>
      </div>
    </body>
  </text>
</TEI>