<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber III, Distinctio 21, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber III, Distinctio 21, Quaestio 1</title>
          <date when="2016-03-12">March 12, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-12">March 12, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="74ra" select="dd"/>
      </div>
    </front>
    <body>
      <div xml:id="ta-l3d21q1">
        <head xml:id="ta-l3d21q1-Hd1e97">Quaestio 1</head>
        <div xml:id="ta-l3d21q1-Dd1e100">
          <head xml:id="ta-l3d21q1-Hd1e102">Prooemium</head>
          <p xml:id="ta-l3d21q1-d1e105">Postquam determinavit <name ref="#Lombard">Magister</name> de his quae Christus cum
            humana natura assumpsit, scilicet gratia et scientia et defectibus, et de his quae per
            humanam naturam operatus est, scilicet de meritis; hic determinat de morte quam in
            humana natura sustinuit. Dividitur autem haec pars in duas: primo determinat ea quae ad
            mortem Christi pertinent; secundo ea quae ad mortem Christi consequuntur, dist. 22, ibi:
              <quote xml:id="ta-l3d21q1-Qd1e110">hic quaeritur, utrum in illo triduo mortis Christus fuerit homo</quote>. Prima
            dividitur in duas: primo inquirit utrum mors fuerit in Christo secundum separationem
            deitatis a carne; secundo, supposito quod non, ostenditur qua ratione Christus dicatur
            mortuus, ibi: <quote xml:id="ta-l3d21q1-Qd1e113">recedente vero anima, mortua est Christi caro</quote>. Circa primum
            duo facit: primo movet quaestionem; secundo determinat eam, ibi: <quote xml:id="ta-l3d21q1-Qd1e116">quidam
              putaverunt tunc carnem sicut ab anima, ita a divinitate in morte fuisse
              divisam</quote>. Et circa hoc duo facit: primo excludit errorem; secundo veritatem
            confirmat, ibi: <quote xml:id="ta-l3d21q1-Qd1e119">sicut Augustinus super Joan (...) ait</quote>. Circa primum duo
            facit: primo excludit probationem erroris sumptam ex ratione et auctoritate Augustini;
            secundo probationem sumptam ex auctoritate Athanasii, ibi: <quote xml:id="ta-l3d21q1-Qd1e123">alii quoque
              auctoritati innituntur</quote>. Circa primum tria facit: primo ponit rationem ipsorum;
            secundo auctoritatem quae videtur pro eis facere, ibi: <quote xml:id="ta-l3d21q1-Qd1e126">huic suae probabilitati
              addunt auctoritatis testimonium</quote>; tertio solvit, ibi: <quote xml:id="ta-l3d21q1-Qd1e129">quibus
              respondemus. Alii quoque auctoritati innituntur</quote>. Hic tria facit: primo ponit
            objectionem ex auctoritate Athanasii; secundo ostendit quod illa auctoritas non facit
            pro eis, ibi: <quote xml:id="ta-l3d21q1-Qd1e132">quibus respondemus</quote>; tertio auctoritatem Athanasii exponit,
            ibi: <quote xml:id="ta-l3d21q1-Qd1e135">sciendum est igitur</quote>. Hic est duplex quaestio. Prima de morte
            Christi. Secunda de resurrectione ejus. Circa primum quaeruntur tria: 1 utrum in morte
            Christi fuerit separata deitas ab humanitate; 2 utrum corpus Christi fuerit dissolutum,
            vel incineratum; 3 utrum debeat simpliciter concedi quod Christus, vel filius Dei, sit
            mortuus.</p>
        </div>
        <div xml:id="ta-l3d21q1-Dd1e140" type="articulus">
          <head xml:id="ta-l3d21q1-Hd1e142">Articulus 1</head>
          <head xml:id="ta-l3d21q1-Hd1e145" type="question-title">Utrum in morte Christi deitas a carne separata sit</head>
          <div xml:id="ta-l3d21q1-Dd1e148">
            <head xml:id="ta-l3d21q1-Hd1e150">Quaestiuncula 1</head>
            <p xml:id="ta-l3d21q1-d1e153">Ad primum sic proceditur. Videtur quod in morte Christi deitas a carne separata sit.
              Remoto enim medio separantur extrema quae per medium conjunguntur. Sed, sicut in 2
              dist., quaest. 2, art. 2, quaestiunc. 1, dictum est, divinitas conjungebatur carni
              mediante anima. Ergo separata anima a carne, separatur etiam divinitas.</p>
            <p xml:id="ta-l3d21q1-d1e156">Praeterea, sicut in 2 dist., qu. 1, art. 3, quaestiunc. 2, dictum est, corpus
              insensibile non est assumptibile. Sed separata anima, caro remanet quoddam corpus
              insensibile. Ergo non potuit remanere deitati unita, cum nihil possit esse unitum quod
              non est assumptibile.</p>
            <p xml:id="ta-l3d21q1-d1e159">Praeterea, nulla res est mortua quae habet in se vitam. Sed si deitas in morte a
              carne separata non fuisset, habuisset in se vitam, quae etiam est fons indeficiens
              vitae. Ergo mortua non fuisset.</p>
            <p xml:id="ta-l3d21q1-d1e162">Praeterea, unio humanae naturae ad divinam est per gratiam. Sed corpus non est capax
              gratiae nisi mediante anima. Ergo corpus, separata anima, non potest remanere deitati
              unitum.</p>
            <p xml:id="ta-l3d21q1-d1e166">Sed contra, filius dicitur jacuisse in sepulcro: alias de hoc non esset fides, quae
              habet objectum veritatem increatam. Sed hoc non dicitur nisi quia corpus in sepulcro
              fuit. Ergo deitas a corpore separata non fuit.</p>
            <p xml:id="ta-l3d21q1-d1e169">Praeterea, Leo Papa dicit: <quote xml:id="ta-l3d21q1-Qd1e171">tanta fuit unio Dei et hominis, ut nec supplicio
                posset diminui, nec morte distingui</quote>. Sed supplicium pati et mori corporis
              est. Ergo corpus in morte a divinitate non est separatum.</p>
          </div>
          <div xml:id="ta-l3d21q1-Dd1e176">
            <head xml:id="ta-l3d21q1-Hd1e178">Quaestiuncula 2</head>
            <p xml:id="ta-l3d21q1-d1e181">Ulterius. Videtur quod deitas sit separata ab anima. Utraque enim mors, ut dicitur in
              littera, scilicet qua separatur corpus ab anima, et qua separatur anima a Deo, Diaboli
              suasu homini propinata est. Sed Christus in se accepit mortem, qua separatur corpus ab
              anima, ut a nobis excluderet quod suasu Daemonis in nobis devenit. Ergo simpliciter
              debuit pati mortem, quae est separatio animae a deitate.</p>
            <p xml:id="ta-l3d21q1-d1e184">Praeterea, quicumque deponit aliquid, illud a se separat. Sed filius Dei dicit de
              seipso, Joan. 10, 10: <quote xml:id="ta-l3d21q1-Qd1e186">ego pono animam meam</quote>. Ergo eam a se
              separavit.</p>
            <p xml:id="ta-l3d21q1-d1e190">Praeterea, sicut supra, dist. 5, qu. 1, art. 1, quaestiunc. 3, dictum est, uniens est
              unitum sicut ratione unionis Deus est homo. Si igitur anima esset Deo unita post
              mortem; posset dici, quod Deus esset anima.</p>
            <p xml:id="ta-l3d21q1-d1e193">Praeterea, ratione unionis Dei ad hominem est communicatio idiomatum, ut dicit
              Damascenus. Sed animae idiomata non dicuntur de filio Dei: non enim potest dici, quod
              filius Dei sit forma corporis. Ergo non remanet post mortem anima verbo unita.</p>
            <p xml:id="ta-l3d21q1-d1e197">Praeterea, si esset verbum unitum animae et corpori, cum illa sint ad invicem divisa,
              essent duae uniones verbi ad illa duo. Sed ante mortem erat tantum una unio. Ergo
              aliqua unio facta est de novo in morte Christi; quod est inconveniens.</p>
            <p xml:id="ta-l3d21q1-d1e200">Praeterea, anima et corpus separata fuerunt duo quaedam. Si ergo verbum utrique
              unitum remansit, videtur quod fuerunt duo vel tria Christus in morte: quia uniens est
              unitum.</p>
            <p xml:id="ta-l3d21q1-d1e203">Sed contra, major est conjunctio animae ad Deum per unionem in persona quam quae est
              per fruitionem. Sed anima Deo conjuncta per fruitionem, nunquam ab ipso separatur.
              Ergo multo minus conjuncta ei per unionem in persona.</p>
            <p xml:id="ta-l3d21q1-d1e206">Praeterea, filius Dei dicitur descendisse ad Inferos. Sed hoc non convenit sibi nisi
              ratione animae. Ergo filius Dei post mortem habuit animam sibi unitam.</p>
          </div>
          <div xml:id="ta-l3d21q1-Dd1e210">
            <head xml:id="ta-l3d21q1-Hd1e212">Quaestiuncula 1</head>
            <p xml:id="ta-l3d21q1-d1e215">Respondeo dicendum ad primam quaestionem, quod corpus Christi in morte non fuit
              separatum a deitate: cujus ratio ex tribus accipi potest. Primo ex parte Dei: quia cum
              sit immutabilis, ei quod perfecte sibi conjunctum est incommutabilitatem praestat, ut
              scilicet immutabiliter ei adhaereat. Secundo ex parte ipsius assumpti: quia per
              mortem, quam ex obedientia patris sustinuit, non debuit suam dignitatem amittere, sed
              magis clarificari. Tertio ex fine assumptionis: quia ea quae post mortem ipsius circa
              ipsum acta sunt, salutaria nobis non fuissent, nisi deitas adjuncta esset.</p>
            <p xml:id="ta-l3d21q1-d1e218">Ad primum ergo dicendum, quod sicut supra, dist. 2, qu. 2, art. 1, quaestiunc. 1,
              dictum est, anima quantum ad unibilitatem corporis, est medium necessitatis: quia
              corpus non esset unibile nisi inquantum est animatum: sed quantum ad unionem in actu,
              est medium congruentiae, quo remoto, non necessario unio tollitur, ut supra, dist. 2,
              dictum est; et ideo, quia separata anima a corpore, adhuc remansit in corpore ordo ad
              animam, et unibile remansit et unitum.</p>
            <p xml:id="ta-l3d21q1-d1e221">Ad secundum dicendum, quod quamvis esset actu insensibile, tamen hoc habebat supra
              alia corpora insensibilia quod inerat ei ordo ad animam humanam.</p>
            <p xml:id="ta-l3d21q1-d1e224">Ad tertium dicendum, quod deitas non potest esse forma corporis. Ad hoc autem quod
              corpus sit vivum, oportet quod sit aliquid vivificans formaliter.</p>
            <p xml:id="ta-l3d21q1-d1e228">Ad quartum dicendum, quod corpus non est susceptivum gratiae habitualis: quia illa
              ordinatur ad actus spirituales, qui non possunt corpori communicari. Haec autem gratia
              est medium congruentiae ad unionem ex parte animae. Sed gratia unionis, quae est ipsa
              unio gratis facta, potest esse in corpore: quia ista gratia ordinat ad esse in persona
              divina, cujus particeps est corpus, sicut et anima; ideo etiam corpus potest remanere
              unitum, anima separata; in quo etiam manet aliquis ordo ad gloriam ex eo quod fuit
              instrumentum animae habentis gratiam, ut dictum est; ut sic etiam habitualis gratia
              quodammodo in corpus redundet, ut supra, dist. 13, dictum est.</p>
          </div>
          <div xml:id="ta-l3d21q1-Dd1e233">
            <head xml:id="ta-l3d21q1-Hd1e235">Quaestiuncula 2</head>
            <p xml:id="ta-l3d21q1-d1e238">Ad secundam quaestionem dicendum, quod propter easdem rationes anima a verbo in morte
              Christi separata non fuit, et adhuc amplius, inquantum anima immediatius et pluribus
              modis verbo unitur quam corpus.</p>
            <p xml:id="ta-l3d21q1-d1e241">Ad primum ergo dicendum, quod mors animae est secundum separationem animae a Deo per
              peccatum, opposita conjunctioni quae est per caritatem; quam mortem Christum assumere
              non decuit sicut nec peccatum, ut supra, dist. 15, qu. 1, art. 1, dictum est; et ideo
              haec ratio non est ad propositum: quia etiam si esset separatio perfecta animae a
              verbo quantum ad conjunctionem quae est in persona, adhuc anima non esset mortua sed
              viva, inquantum remaneret Deo per caritatem conjuncta.</p>
            <p xml:id="ta-l3d21q1-d1e244">Ad secundum dicendum, quod filius Dei dicitur animam ponere, non quidem a se, sed a
              carne, a qua in morte separata fuit.</p>
            <p xml:id="ta-l3d21q1-d1e247">Ad tertium dicendum, quod anima non nominat personam, sed partem naturae; unde anima
              non est unita verbo sicut importans id in quo facta est unio, sicut est de hoc nomine
              homo; et ideo non potest dici quod filius Dei sit anima, sicut potest dici quod sit
              homo, secundum quod est habens animam.</p>
            <p xml:id="ta-l3d21q1-d1e251">Ad quartum dicendum, quod sicut ea quae dicuntur de natura humana secundum rationem
              naturae non possunt praedicari de filio Dei, ut quod dicitur esse communis Christo et
              aliis hominibus; ita etiam ea quae praedicantur de anima Christi inquantum est pars
              naturae, non possunt dici de filio Dei, sicut quod est forma, vel aliquid hujusmodi.
              Ea autem quae praedicantur de ipsa inquantum est quid subsistens, possunt de filio Dei
              praedicari, sicut quod descendit ad Inferos, et alia hujusmodi.</p>
            <p xml:id="ta-l3d21q1-d1e254">Ad quintum dicendum, quod, sicut supra, dist. 8, quaest. 1, art. 5, dictum est,
              relationes secundum rem multiplicantur secundum multiplicationem illorum supra quae
              fundantur elationes; unde contingit quod relatio ex parte unius extremi est una, quae
              ex parte alterius multiplicatur, sicut de illo qui una paternitate ad multos filios
              refertur, qui ad ipsum multis filiationibus referuntur. Ita etiam est hoc: quia ex
              parte ipsius filii Dei est una tantum, quamvis non sit ex parte ipsius relatio realis,
              sed rationis tantum; ex parte autem assumptorum, quae divisa sunt, sunt duae uniones
              in actu post mortem; ante autem erat una in actu, et multae in potentia: unde non
              oportet quod aliqua unio fiat ibi de novo, sicut nec in divisione continui fit aliquid
              de novo, inquantum id quod prius erat multa potentia, unum autem actu, fit actu
              plura.</p>
            <p xml:id="ta-l3d21q1-d1e257">Ad sextum dicendum, quod sicut humana natura non est hypostasis in Christo, quamvis
              possit dici singulare et individuum, ut supra, dist. 6, qu. 1, art. 1, dictum est; ita
              etiam anima et corpus non sunt duae completae hypostases, sed unitae uni hypostasi
              filii Dei; quamvis possint dici duo singularia, vel duo individua. Sed non sequitur ex
              hoc quod Christus sit duo: quia neutrum illorum de Christo praedicatur, vel de filio
              Dei.</p>
          </div>
        </div>
        <div xml:id="ta-l3d21q1-Dd1e262" type="articulus">
          <head xml:id="ta-l3d21q1-Hd1e264">Articulus 2</head>
          <head xml:id="ta-l3d21q1-Hd1e267">Utrum corpus Christi post mortem debuerit dissolvi</head>
          <p xml:id="ta-l3d21q1-d1e270">Ad secundum sic proceditur. Videtur quod corpus Christi post mortem debuit dissolvi,
            sive incinerari. Hebr. 2, 17, dicitur: <quote xml:id="ta-l3d21q1-Qd1e272" source="http://scta.info/resource/hebr2_17">Christus debuit per omnia fratribus
              assimilari</quote>. Sed alii homines, qui dicuntur fratres Christi, secundum corpus
            incinerantur. Ergo et corpus Christi incinerari debuit.</p>
          <p xml:id="ta-l3d21q1-d1e276">Praeterea, sicut separatio animae a carne fuit inflicta homini propter peccatum primi
            parentis, ita etiam incineratio: quia dicitur Genes. 3, 19: <quote xml:id="ta-l3d21q1-Qd1e278" source="http://scta.info/resource/gen3_19">terra es, et in
              terram ibis</quote>. Sed Christus pro nobis sustinuit mortem, ut debitum naturae
            solveret. Ergo similiter corpus ejus incinerari debuit.</p>
          <p xml:id="ta-l3d21q1-d1e282">Praeterea, humilitas est meritum exaltationis, Philipp. 2. Sed corpus Christi fuit
            maxime exaltandum. Ergo debuit usque ad incinerationem humiliari.</p>
          <p xml:id="ta-l3d21q1-d1e286">Praeterea, omne compositum ex contrariis, naturaliter est dissolubile in contraria. Sed
            corpus Christi fuit ex contrariis compositum, quia fuit ejusdem naturae cujus sunt
            corpora nostra. Ergo cum incineratio nihil aliud sit quam resolutio corporis in
            contraria ex quibus constituitur, videtur quod corpus Christi incinerari debuit.</p>
          <p xml:id="ta-l3d21q1-d1e289">Praeterea, anima non recedit a corpore quamdiu in corpore manet aequalitas
            complexionis, quae requiritur ut dispositio in corpore animato: quia per hanc
            dispositionem materia fit necessaria ad talem formam. Sed in morte Christi anima
            recessit a corpore. Ergo in corpore non remansit illa aequalitas quae exigitur ad
            corpoream animationem. Sed ablata aequalitate complexionis, unum contrarium superat
            aliud, et sic sequitur corporis dissolutio et incineratio. Ergo corpus Christi fuit
            corruptum et incineratum.</p>
          <p xml:id="ta-l3d21q1-d1e292">Sed contra, <ref xml:id="ta-l3d21q1-Rd1e294"><title ref="#ps">Psalm.</title> 15, 10:</ref>
            <quote xml:id="ta-l3d21q1-Qd1e299" source="http://scta.info/resource/ps15_10">non dabis sanctum tuum videre corruptionem</quote>. Hoc autem non
            potest intelligi de corruptione mortis, quia ipse mortuus fuit. Ergo intelligitur de
            corruptione incinerationis.</p>
          <p xml:id="ta-l3d21q1-d1e303">Praeterea, corpori non debetur incineratio nisi propter corruptionem fomitis. Sed in
            Christo nunquam fuit corruptio fomitis: quia natus et conceptus fuit sine originali.
            Ergo corpus Christi non debuit incinerari.</p>
          <p xml:id="ta-l3d21q1-d1e306">Praeterea, anima conjuncta corpori ipsum servat ab incineratione. Sed virtus divina est
            major quam virtus animae. Ergo cum corpori sit conjuncta deitas, videtur quod non debuit
            incinerari.</p>
          <p xml:id="ta-l3d21q1-d1e309">Respondeo dicendum, quod mors et incineratio et hujusmodi defectus sunt poenae
            originalis peccati: in Christo autem nunquam fuit originale: unde Christus non contraxit
            hujusmodi defectus ex necessitate suae originis, quia sine originali conceptus fuit. Nec
            in eo fuerunt quia ipse esset debitor eorum, quia peccatum in eo nunquam fuit: sed
            voluntarie defectus humanae naturae assumpsit ad complendum opus nostrae redemptionis et
            ut in his nobis mereretur. Unde cum opus redemptionis esset in passione completum, quia
            dixit: <quote xml:id="ta-l3d21q1-Qd1e311">consummatum est</quote>, Joan. 19, 30, et corpus sine anima non est in
            statu merendi, ideo corpus ejus incineratum non fuit.</p>
          <p xml:id="ta-l3d21q1-d1e316">Ad primum ergo dicendum, quod assimilatio illa intelligitur quantum ad illa quae sunt
            de veritate naturae, et quantum ad ea quae pertinent ad opus redemptionis.</p>
          <p xml:id="ta-l3d21q1-d1e319">Ad secundum dicendum, quod per passionem, qua separata est anima a carne, removit a
            nobis mortem, et omnes alios defectus humanae naturae, quantum ad sufficientiam causae;
            et ideo non oportuit quod ad removendum incinerationem corpus ejus incineraretur.</p>
          <p xml:id="ta-l3d21q1-d1e322">Ad tertium dicendum, quod humilitas illa fuit necessaria ante opus redemptionis, et
            quando Christus erat in statu merendi, non autem post, ut dictum est.</p>
          <p xml:id="ta-l3d21q1-d1e325">Ad quartum dicendum, quod compositum ex contrariis, necessario in ipsa resolvitur, nisi
            sit aliquid prohibens. In Christo autem erat aliquid prohibens, scilicet virtus
            divinitatis, et puritas a corruptione fomitis.</p>
          <p xml:id="ta-l3d21q1-d1e328">Ad quintum dicendum, quod quamvis illa temperies complexionis, quae est necessitas ad
            formam animae, fuerit amota in morte; non tamen inde secuta est dissolutio et
            putrefactio corporis, ratione praedicta.</p>
        </div>
        <div xml:id="ta-l3d21q1-Dd1e332" type="articulus">
          <head xml:id="ta-l3d21q1-Hd1e334">Articulus 3</head>
          <head xml:id="ta-l3d21q1-Hd1e337">Utrum filius Dei debeat dici mortuus</head>
          <p xml:id="ta-l3d21q1-d1e340">Ad tertium sic proceditur. Videtur quod Christus, vel filius Dei, non debeat dici
            mortuus. Ea enim quae habent repugnantiam intellectuum ad filium Dei, de eo non
            praedicantur. Sed cum Dei filius sit vita, sicut dicitur Joan. 14, mortuum esse habet
            repugnantiam intellectus cum ipso. Ergo non debet dici quod sit mortuus.</p>
          <p xml:id="ta-l3d21q1-d1e343">Praeterea, esse creatum convenit alicui, secundum quod est a Deo; sed corrumpi,
            secundum quod est ex nihilo. Ergo magis pertinent ad defectum creaturae ea quae
            corruptionem important, quam nomen creaturae. Sed nomen creaturae non dicitur de
            Christo, ut supra, dist. 11, dictum est. Ergo multo minus potest dici quod sit
            mortuus.</p>
          <p xml:id="ta-l3d21q1-d1e346">Praeterea, filius Dei est divina essentia. Sed non potest dici quod divina essentia sit
            mortua. Ergo non debet dici, quod filius Dei sit mortuus.</p>
          <p xml:id="ta-l3d21q1-d1e350">Praeterea, contradictoria non sunt vera de eodem. Sed de filio Dei vere dicitur quod
            est immortalis, et per consequens non est mortuus. Ergo non potest dici quod fuerit
            mortuus.</p>
          <p xml:id="ta-l3d21q1-d1e353">Praeterea, illud quod est partis, non praedicatur de toto. Sed mori est corporis, a quo
            anima separatur. Ergo videtur quod Christus non possit dici mortuus.</p>
          <p xml:id="ta-l3d21q1-d1e356">Sed contra est quod dicitur in symbolo: <quote xml:id="ta-l3d21q1-Qd1e358">crucifixus, mortuus, et
            sepultus</quote>.</p>
          <p xml:id="ta-l3d21q1-d1e362">Praeterea, nullus homo dicitur mortuus nisi ex eo quod anima ejus a corpore separata
            est. Sed anima Christi est a corpore separata. Ergo ipse est mortuus.</p>
          <p xml:id="ta-l3d21q1-d1e365">Praeterea, sicut supra dictum est, redemptio non potuit convenienter fieri nisi per
            mortem filii Dei. Ergo si ipse non est mortuus, videtur quod non simus adhuc redempti;
            quod est haereticum.</p>
          <p xml:id="ta-l3d21q1-d1e368">Respondeo dicendum, quod sicut supra, dist. 11, quaest. 1, art. 4, dictum est, ea quae
            solum ad naturam pertinent, simpliciter et sine determinatione de Christo dici possunt.
            Mors autem in nobis est secundum separationem animae a corpore, et passio est secundum
            laesionem corporis, vel etiam secundum immutationem animae, quae sunt partes humanae
            naturae: et ideo simpliciter concedendum est quod Christus mortuus est et passus.</p>
          <p xml:id="ta-l3d21q1-d1e372">Ad primum ergo dicendum, quod non est ibi aliqua repugnantia intellectuum, quia mors,
            cum sit conditio naturae, refertur ad humanam; unde non opponitur divinae vitae.</p>
          <p xml:id="ta-l3d21q1-d1e375">Ad secundum dicendum, quod nomen creaturae non magis se habet ad naturam quam ad
            personam; et ideo non potest dici simpliciter ratione naturae, sicut supra dictum est;
            praecipue cum creatio respiciat esse, quod magis videtur pertinere ad suppositum quam ad
            naturam: et ideo quod magis vel minus ad defectum pertineat, non facit ad
            propositum.</p>
          <p xml:id="ta-l3d21q1-d1e378">Ad tertium dicendum, quod unio non est facta in natura, sed in persona; et ideo ea quae
            sunt naturae, possunt praedicari de persona, non autem de alia natura.</p>
          <p xml:id="ta-l3d21q1-d1e381">Ad quartum dicendum, quod haec est simpliciter vera, filius Dei, vel Christus est
            immortalis; et similiter, filius Dei est mortuus: quia ea quae sunt utriusque naturae,
            possunt affirmari de persona. Sed tamen haec, Christus non est mortuus, est vera
            secundum quid, et falsa simpliciter: quia ad veritatem affirmativae sufficit quod
            secundum aliquam naturam conveniat quod de persona dicitur, sed ad veritatem negativae
            oportet quod secundum neutram conveniat; unde haec est falsa simpliciter, Christus non
            est animal, et vera secundum quid, scilicet secundum divinam. Non est autem inconveniens
            quod unum contradictoriorum dicatur de aliquo simpliciter, et alterum secundum quid.</p>
          <p xml:id="ta-l3d21q1-d1e384">Ad quintum dicendum, quod ea quae sunt partis tantum, et parti nata convenire, dicuntur
            de toto ratione partis; sicut homo dicitur Crispus propter capillos: et ita mors, quae
            est conditio corporis, de persona potest praedicari. Tamen sciendum est, quod sicut
            generari est compositi, ita et corrumpi; quamvis subjectum generationis et corruptionis
            sit materia.</p>
        </div>
      </div>
    </body>
  </text>
</TEI>