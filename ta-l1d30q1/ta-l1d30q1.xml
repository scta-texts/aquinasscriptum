<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 30, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 30, Quaestio 1</title>
          <date when="2016-03-15">March 15, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-15">March 15, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d30q1">
        <head xml:id="ta-l1d30q1-Hd1e89">Quaestio 1</head>
        <div xml:id="ta-l1d30q1-Dd1e92">
          <head xml:id="ta-l1d30q1-Hd1e94">Prooemium</head>
          <p xml:id="ta-l1d30q1-d1e97">Ostenso quod principium respectu creaturae dicitur de Deo ex tempore, consequenter
            ostendit qualiter aliquid de Deo ex tempore dici possit; et dividitur in partes duas: in
            prima ostendit aliquid de Deo dici ex tempore; in secunda ostendit modum quo ista de Deo
            dicuntur, ibi: <quote xml:id="ta-l1d30q1-Qd1e99">quomodo igitur obtinebimus nihil secundum accidens dici Deum, nisi
              quia ipsius naturae nihil accidit quo mutetur?</quote> Circa primum duo facit: primo
            ostendit veritatem; secundo excludit objectionem, ibi: <quote xml:id="ta-l1d30q1-Qd1e102">sed hic aliquis dicet,
              quod non ex tempore competit Deo haec appellatio. Quomodo igitur obtinebimus nihil
              secundum accidens dici Deum?</quote> Hic ostendit modum qualiter ista de Deo dicuntur;
            et circa hoc duo facit: primo ostendit modum, quia scilicet dicuntur de ipso sine sui
            mutatione, et sine aliqua reali habitudine; sed quod solum nomen est relativum; secundo
            ex modo determinato solvit quamdam quaestionem quam supra, 18 dist., reliquerat
            insolutam, ibi: <quote xml:id="ta-l1d30q1-Qd1e105">hic potest solvi quaestio superius proposita</quote>. Hic tria
            quaeruntur: 1 utrum aliquid de Deo ex tempore dicatur; 2 utrum ista significent
            essentiam divinam; 3 utrum illa nomina relativa ponant aliquam relationem realiter in
            Deo existentem.</p>
        </div>
        <div xml:id="ta-l1d30q1-Dd1e110" type="articulus">
          <head xml:id="ta-l1d30q1-Hd1e112">Articulus 1</head>

          <head xml:id="ta-l1d30q1-Hd1e115" type="question-title">Utrum aliquid dicatur de Deo ex tempore</head>

          <p xml:id="ta-l1d30q1-d1e118">Ad primum sic proceditur. Videtur quod de Deo nihil ex tempore dicatur. De quo enim
            dicitur aliquid ex tempore, quod ante non dicebatur, potest dici esse factum illud;
            sicut homo dicitur esse factus albus, si prius non dicebatur vere de eo quod esset
            albus. Sed fieri nullo modo competit Deo, sicut nec mutari, cum sit primum movens. Ergo
            videtur quod nihil in Deo ex tempore dicatur.</p>
          <p xml:id="ta-l1d30q1-d1e121">Praeterea, quod praedicatur de aliquo, aut dicitur de eo per se, aut per accidens. Sed
            ista non praedicantur per se; quia quod per se inest, semper inest; haec autem non ab
            aeterno de Deo dicuntur; nec etiam per accidens, quia nullum accidens in Deo est; et
            praeterea, cum omne per accidens reducatur ad aliquod per se, haec dicerentur de aliquo
            alio per se; quod non invenitur: quia nihil aliud quam Deus dicitur creator, vel
            universitatis dominus. Ergo videtur quod ista nullo modo de Deo dicantur.</p>
          <p xml:id="ta-l1d30q1-d1e124">Si dicatur quod est praedicatio per causam; contra. Ubicumque est praedicatio per
            causam, potest resolvi praedicatio talis, et exponi per propositionem denotantem
            habitudinem causae; ut si dicatur, quod Deus est spes nostra potest exponi quod spes
            nostra est a Deo. Sed non potest dici quod creator sit a Deo. Ergo cum dicitur, Deus est
            creator, non est praedicatio per causam.</p>
          <p xml:id="ta-l1d30q1-d1e128">Praeterea, omne verum aut est necessarium aut contingens. Si igitur haec praedicantur
            de Deo vere; aut praedicantur necessario, aut contingenter. Sed non praedicantur
            necessario, quia non semper; nec etiam contingenter, quia in Deo nihil est contingens.
            Ergo videtur quod non possint de Deo praedicari.</p>
          <p xml:id="ta-l1d30q1-d1e131">Contra est totum quod in littera dicitur et ab Augustino et a Magistro, et usu
            loquentium, et secundum fidem, et secundum philosophiam.</p>
          <p xml:id="ta-l1d30q1-d1e134">Respondeo dicendum, quod necesse est quod aliquid de Deo ex tempore dicatur. Cum enim
            omne esse cujuslibet rei effluat ab ipso Deo, non solum universi, sed cujuslibet partis
            ejus, oportet quod ipse designetur in habitudine principii ad quodlibet eorum quae sunt;
            et cum multa eorum quae sunt non semper fuerint, etiamsi ponatur universum semper
            fuisse, quod quidam philosophi errantes senserunt, oportet quod nomina designantia illam
            habitudinem non ab aeterno de Deo dicantur, sed ex tempore; quia relatio secundum actum,
            exigit duo extrema in actu existere; unde non potest referri ad creaturam ut actuale
            principium creaturae, nisi creatura existente in actu; quod non semper fuit, sed ex
            tempore. Hoc autem non contingit de aliis quae absolute de Deo dicuntur, quod ex tempore
            dicantur de ipso; quia ea quae absolute dicuntur, secundum proprias rationes ponunt in
            eo aliquid in quo dicuntur, ut quantitas et qualitas et hujusmodi. Unde nihil horum
            invenitur quod non realiter sit in Deo, de quo vere et proprie dicitur; et propter hoc
            non possunt de aliquo ex tempore dici, nisi illud mutetur per susceptionem ejus quod
            prius non habuit. Sed relatio secundum rationem suam non habet quod ponat aliquid in eo
            de quo dicitur; sed ponit tantum habitudinem ad aliud; unde invenitur aliqua relatio, ut
            supra, dist. 26, quaest. 2, art. 1, dictum est, non realiter existens in eo de quo
            dicitur; et ideo in talibus habitudines illae de novo dicuntur de aliquo, non per
            mutationem ejus, sed illius ad quod dicitur; et ita est in omnibus quae de Deo ex
            tempore dicuntur.</p>
          <p xml:id="ta-l1d30q1-d1e137">Ad primum igitur dicendum, quod sicut hujusmodi habitudines non ponuntur realiter esse
            in Deo, sed secundum rationem tantum; ita etiam ex hoc quod de novo de Deo dicuntur, non
            sequitur quod in eo sit aliquid fieri secundum rem, sed secundum rationem tantum, sicut
            dicitur in Ps. 89, 1: <quote xml:id="ta-l1d30q1-Qd1e139">domine refugium factus es nobis</quote>. Tamen etsi
            concedatur secundum rationem aliquid, ut refugium vel hujusmodi, factus; nullo tamen
            modo dicendus est mutatus: quia mutatio imponitur pro remotione ejus a quo est motus,
            sed fieri pro adeptione ejus ad quod motus terminatur: a Deo autem nullo modo aliquid
            removetur, etsi adveniat habitudo aliqua secundum rationem; unde etsi dicatur fieri
            aliquid, non debet dici mutari in illud.</p>
          <p xml:id="ta-l1d30q1-d1e143">Ad secundum dicendum, quod, secundum Magistrum, ista praedicantur per accidens, non
            quod in Deo sint, sed quod in creaturis. Tamen intelligendum est, quod in istis
            nominibus est duo considerare; scilicet habitudines ipsas, et illud supra quod fundatur
            ratio habitudinis in Deo; sicut habitudo creationis habet pro fundamento in Deo virtutem
            divinam, cujus est ducere res in esse de nihilo. Si igitur consideratur hoc quod habent
            pro fundamento in re divina, constat quod per se dicuntur, et ab aeterno conveniunt
            quantum ad illud: quia essentia, virtus, operatio divina ab aeterno est. Si autem
            consideratur ipsa habitudo, tunc per accidens de Deo dicuntur quantum ad hoc. Accidens
            autem dupliciter dicitur: aut secundum quod nominat naturam accidentis condivisam
            substantiae; et sic in Deo nihil est accidens; aut secundum quod nominat aliquid per
            aliud conveniens; sicut dicimus, quod album aedificat per accidens, quia adjungitur ei
            quod per se est causa aedificationis, scilicet aedificatori; et sic per accidens
            convenit Deo referri ad aliud extra se. Non enim dicitur relative, nisi quia aliud
            refertur ad ipsum; sicut dicit philosophus, quia scibile est relativum, non quia ipsum
            referatur, sed quia aliud refertur ad ipsum. Nec tamen sequitur quod illa habitudo quae
            in Deo designatur, alteri conveniat per se, sed magis respectus oppositus, quod est esse
            creaturam, vel esse servum, vel aliquid hujusmodi.</p>
          <p xml:id="ta-l1d30q1-d1e146">Ad tertium dicendum, quod non potest proprie dici praedicatio per causam; nisi forte
            intelligatur quod hujusmodi nomina praedicant habitudinem alicujus causae.</p>
          <p xml:id="ta-l1d30q1-d1e150">Ad quartum patet responsio per id quod ad secundum dictum est; quia eodem modo
            praedicantur necessario quo per se, et eodem modo contingenter quo per accidens; non
            tamen sequitur aliquid contingens in Deo esse.</p>
        </div>
        <div xml:id="ta-l1d30q1-Dd1e154" type="articulus">
          <head xml:id="ta-l1d30q1-Hd1e156">Articulus 2</head>

          <head xml:id="ta-l1d30q1-Hd1e159" type="question-title">Utrum quae dicuntur de Deo ex tempore, significent divinam
            essentiam</head>

          <p xml:id="ta-l1d30q1-d1e162">Ad secundum sic proceditur. Videtur quod hujusmodi nomina quae de Deo dicuntur ex
            tempore, non significent divinam essentiam. Essentia enim divina est aeterna. Sed haec
            non dicuntur de Deo ab aeterno. Ergo non significant divinam essentiam.</p>
          <p xml:id="ta-l1d30q1-d1e165">Praeterea, Deus dicitur ex tempore patientia nostra et spes nostra, et hujusmodi. Sed
            hujusmodi, quia habent imperfectionem annexam, non possunt convenire divinae essentiae;
            sicut dicitur quod divina essentia est caritas, de cujus intellectu non est aliqua
            imperfectio. Ergo videtur quod non omnia quae de Deo dicuntur ex tempore, significent
            divinam essentiam.</p>
          <p xml:id="ta-l1d30q1-d1e168">Praeterea, divina essentia est communis tribus personis. Sed quaedam dicuntur de Deo ex
            tempore quae non conveniunt tribus personis, ut missus, donatus, et hujusmodi. Ergo non
            omnia significant divinam essentiam.</p>
          <p xml:id="ta-l1d30q1-d1e172">Item, Deus ex tempore dicitur homo. Sed homo significat humanam naturam; quae in
            incarnatione non est admixta divinae naturae, sed remansit ab ea distans. Ergo videtur
            quod ea quae dicuntur ex tempore, non significent divinam essentiam.</p>
          <p xml:id="ta-l1d30q1-d1e175">Contra est quod magistri dicunt, quod omne nomen connotans effectum in creatura,
            significat divinam essentiam. Sed ea quae ex tempore de Deo dicuntur, dicuntur in
            respectu ad creaturam, ut dictum est. Ergo significant divinam essentiam.</p>
          <p xml:id="ta-l1d30q1-d1e178">Praeterea, Dionysius dicit, quod omnem beneficam Dei nominationem, de quacumque
            divinarum personarum dicatur, in tota deitate oportet in observantiam accipi. Sed omnia
            quae dicunt habitudinem ad creaturam, nominant aliquod beneficium in creaturis. Ergo ad
            totam Trinitatem pertinent sine distinctione; et sic idem quod prius.</p>
          <p xml:id="ta-l1d30q1-d1e181">Respondeo dicendum, quod, sicut dictum est, art. 1 istius quaest., nihil ex tempore de
            Deo dicitur nisi quod importat habitudinem ad creaturam. Habitudo autem Dei ad creaturam
            potest designari dupliciter: vel secundum quod creatura refertur in ipsum sicut in
            principium; vel secundum quod creatura refertur in ipsum ut in terminum. Si primo modo,
            hoc contingit dupliciter: aut enim propria praedicatione praedicatur aliquid de Deo ex
            tempore, quod designat habitudinem principii ad principiatum; aut aliquid quod designat
            ipsum principiatum a Deo, sicut quando est praedicatio per causam, ut cum dicitur, Deus
            est spes nostra. Si primo modo, hoc contingit dupliciter: aliquando enim nomen imponitur
            ad significandum ipsam habitudinem; sicut hoc nomen dominus, et hujusmodi, quae sunt
            relativa secundum esse, et alia dicta de Deo, sunt quidem relativa, quia etiam
            significant ex primo suo intellectu habitudinem quae secundum rationem est in Deo; sed
            ex consequenti faciunt intellectum essentiae, secundum quod talis habitudo fundatur in
            aliquo essentiali. Aliquando autem nomen imponitur ad significandum illud supra quod
            fundatur habitudo, sicut hoc nomen scientia, qualitatem, quam consequitur respectus
            quidam ad scibile. Unde ista talia non sunt relativa secundum esse; sed solum secundum
            dici. Unde ista principaliter dant intelligere rem alterius praedicamenti, et ex
            consequenti important relationem. Ita etiam in divinis; ut patet in hoc nomine creator,
            quod imponitur ad significandum divinam actionem, quae est ipsius essentiae, quam
            consequitur habitudo quaedam ad creaturam: et ista principaliter essentiam significant,
            et ex consequenti important respectum ad creaturam. Et similis ratio est in illis in
            quibus est praedicatio per causam; quia tales locutiones resolvuntur in habitudines
            causae, ut cum dicitur: Deus est patientia nostra, idest causa patientiae nostrae; et in
            omnibus istis quae dicuntur de Deo ex tempore, et important habitudinem principii ad
            principiatum, verum est quod conveniunt toti Trinitati. Si autem consideretur relatio
            creaturae ad creatorem ut ad terminum, possibile est quod talis relatio creaturae sit ad
            aliquid essentiale, vel ad aliquid personale. Contingit autem hoc tripliciter. Aut
            secundum operationem, sicut aliquis potest intelligere vel nominare Deum vel
            paternitatem. Vel secundum exemplaritatem, sicut in creatione rerum est terminatio in
            similitudinem essentialium attributorum, et in infusione caritatis est terminatio in
            similitudinem processionis personalis spiritus sancti. Vel est terminatio secundum esse;
            et iste modus est singularis in incarnatione, per quam humana natura assumpta est ad
            esse et unitatem divinae personae, non autem ad unitatem divinae naturae. Sed ista
            relatio qua creatura refertur in Deum ut ad terminum, includit ex consequenti in se
            relationem quae est ad Deum ut ad principium. Unde in omnibus quae dicuntur de Deo
            secundum habitudinem ad creaturam, ex eo quod creatura refertur in ipsum ut terminum,
            considerandum est quod quantum ad habitudinem termini, possunt tantum convenire
            personae: sed ratio principii, quae ibi includitur, ex consequenti convenit toti
            Trinitati. Unde secundum habitudinem unam possunt facere intellectum personae, et
            secundum aliam faciunt intellectum essentiae; sicut patet, cum dicitur incarnatus, hoc
            tantum filio competit, quia ad solam personam filii incarnatio terminata est, quam tamen
            tota Trinitas fecit.</p>
          <p xml:id="ta-l1d30q1-d1e184">Ad primum igitur dicendum, quod hujusmodi nomina conveniunt Deo ex tempore, ratione
            habitudinis importatae vel principaliter vel ex consequenti. Principaliter, ut cum
            dicitur Deus; ex consequenti, ut cum dicitur creator: et illa habitudo non est in divina
            essentia, nec aliqua res in Deo; sed secundum essentiam, in qua fundatur talis habitudo,
            hujusmodi conveniunt Deo ab aeterno, quasi habitualiter.</p>
          <p xml:id="ta-l1d30q1-d1e187">Ad secundum dicendum, quod essentia Dei non est patientia vel spes; nec hoc
            significatur, cum dicitur, Deus est spes nostra: sed significatur circa divinam
            essentiam habitudo causae respectu talis effectus in nobis. Unde simile est de his, et
            de aliis.</p>
          <p xml:id="ta-l1d30q1-d1e191">Ad tertium dicendum, quod missus, incarnatus et hujusmodi important duas habitudines,
            scilicet termini et principii: quarum una, scilicet habitudo principii, convenit toti
            Trinitati; unde dicimus, quod tota Trinitas mittit vel facit incarnationem; sed altera
            convenit alicui personae determinatae, propter quod hujusmodi nomina non de tota
            Trinitate dicuntur.</p>
          <p xml:id="ta-l1d30q1-d1e194">Ad quartum dicendum, quod Deus dicitur esse homo, inquantum suppositum divinae naturae,
            scilicet filius, subsistit in humana natura per unionem. Haec autem unio, relatio
            quaedam est, realiter in creatura assumpta existens; quae quidem considerata secundum
            habitudinem ad terminum, sic terminatur ad personam filii, in qua est facta unio; sed
            secundum habitudinem ad principium, sic refertur ad totam Trinitatem, quae unionem
            fecit.</p>
        </div>
        <div xml:id="ta-l1d30q1-Dd1e198" type="articulus">
          <head xml:id="ta-l1d30q1-Hd1e200">Articulus 3</head>

          <head xml:id="ta-l1d30q1-Hd1e203" type="question-title">Utrum habitudines designatae in nominibus dictis de Deo ex
            tempore, sint realiter in Deo</head>

          <p xml:id="ta-l1d30q1-d1e206">Ad tertium sic proceditur. Videtur quod habitudines designatae in istis nominibus,
            realiter in Deo sint. Nomen enim et ratio cui non subest aliquid in re, est vana vel
            falsa. Sed non vane et falso dicimus et cogitamus Deum dominum et creatorem. Ergo
            hujusmodi nomina habent relationes quas significant, respondentes sibi realiter in
            Deo.</p>
          <p xml:id="ta-l1d30q1-d1e209">Praeterea, illud quod est secundum rationem tantum, cessante intellectu ratiocinante
            non remanebit. Sed si nullus esset ratiocinans, adhuc Deus esset dominus et creator.
            Ergo hujusmodi nomina significant aliquid realiter in Deo existens, et non secundum
            rationem tantum.</p>
          <p xml:id="ta-l1d30q1-d1e212">Item, omni relationi respondet suum correlativum, quod sibi opponitur. Sed cum dicimus
            creaturam servire, importatur aliqua relatio in creatura realiter existens. Ergo oportet
            oppositam relationem alicubi ponere. Sed non est in creatura, quia tunc creatura esset
            domina sui ipsius, et creator sui ipsius; et oppositi respectus essent in eodem. Ergo
            oportet quod in Deo realiter ponantur oppositi respectus relationibus creaturae ad
            Deum.</p>
          <p xml:id="ta-l1d30q1-d1e216">Praeterea, illa relativa in quibus non est relatio secundum rem, invenimus esse ad
            aliquid secundum dici tantum, sicut scibile, de quo dicit philosophus, quod est relatum
            quia aliud refertur ad ipsum. Sed de Deo dicuntur quaedam relativa quae sunt ad aliquid
            et secundum suum esse, ut dominus, rex, et hujusmodi. Ergo saltem illa aliquam
            relationem realem in Deo significant.</p>
          <p xml:id="ta-l1d30q1-d1e219">Contra, in Deo nihil est nisi aeternum; quia quidquid est in Deo, Deus est. Sed
            hujusmodi habitudines non sunt aeternae; propter quod nec nomina earum ab aeterno de Deo
            dicuntur. Ergo non sunt realiter in Deo.</p>
          <p xml:id="ta-l1d30q1-d1e222">Respondeo dicendum, quod secundum theologos et philosophos verum est communiter, quod
            relationes quibus Deus ad creaturam refertur, non sunt in Deo secundum rem, sed secundum
            rationem tantum; quia intellectus noster non potest accipere aliquid relative ad alterum
            dici, nisi ipsum sub opposita habitudine intelligat. Sciendum tamen est, quod ratio in
            intellectu rerum tripliciter se habet. Quandoque enim apprehendit aliquid quod est in re
            secundum quod apprehenditur, ut quando apprehenditur forma lapidis. Quandoque vero
            apprehendit aliquid quod nullo modo in re est, ut quando quis imaginatur Chimaeram, vel
            aliquid hujusmodi. Aliquando autem apprehendit aliquid cui subest in re natura quaedam,
            non tamen secundum rationem qua apprehenditur; sicut patet quando apprehendit
            intentionem generis substantiae, quae in re est natura quaedam non determinata secundum
            se ad hanc vel ad illam speciem; et huic naturae apprehensae, secundum modum quo est in
            intellectu apprehendente, qui ex omnibus accipit unum quid commune in quibus invenitur
            natura illa, attribuit rationem generis, quae quidem ratio non est in re. Ita etiam est
            in hujusmodi relationibus, quas intellectus noster attribuit Deo. Invenit enim in ipso
            virtutem et essentiam et operationem, qua creatura producitur in ipsum relationem
            habens; et ideo essentiae illi vel operationi habitudinem attribuit, et secundum quod
            intelligit, nomina relativa imponit.</p>
          <p xml:id="ta-l1d30q1-d1e225">Unde patet responsio ad primum: quia intellectus noster neque cassus neque vanus est,
            quia habet aliquid respondens in re, quamvis non secundum modum quo est in ratione;
            sicut etiam intellectus mathematicorum non est falsus neque vanus est, quamvis nulla
            linea sit abstracta a materia in re, sicut ipsi considerant. Unde dicit philosophus:
              <quote xml:id="ta-l1d30q1-Qd1e227">abstrahentium non est mendacium</quote>.</p>
          <p xml:id="ta-l1d30q1-d1e231">Ad secundum dicendum, quod etiamsi nullus intellectus esset, adhuc in Deo esset; unde
            vere dominus et dici et intelligi posset, scilicet potentia coercendi subditos; sed non
            diceretur vel intelligeretur dominus secundum actum.</p>
          <p xml:id="ta-l1d30q1-d1e234">Ad tertium dicendum, quod relativorum invenitur triplex diversitas. Quaedam sunt quorum
            utrumque importat relationem non in re existentem sed in ratione tantum; sicut quando
            ens refertur ad non ens, vel relatio ad relationem, vel aliquid hujusmodi, ut supra,
            dist. 26, qu. 2, art. 1, dictum est. Quaedam vero quorum alterum importat relationem
            realem, et alterum relationem rationis tantum, sicut scientia et scibile. Et hujusmodi
            diversitatis ratio est, quia illud supra quod fundatur relatio, quandoque invenitur in
            altero tantum, et quandoque in utroque; ut patet quod relatio scientiae ad scibile
            fundatur supra apprehensionem secundum esse spirituale. Hoc autem esse spirituale in quo
            fundatur relatio scientiae, est tantum in sciente et non in scibili, quia ibi est forma
            rei secundum esse naturale; et ideo relatio realis est in scientia, non est in scibili.
            E contrario est de amante et amato; quia relatio amoris fundatur super appetitum boni;
            bonum autem non est aliquid existens tantum in anima, sed etiam in rebus. Unde dicit
            philosophus, quod bonum et malum sunt in rebus; verum et falsum in anima; et ideo dicit
            Avicenna, quod in amante et amato, in utroque relativorum est invenire dispositionem per
            quam referatur ad alterum; non in sciente et scibili; et ideo utrobique relatio realis
            est; sic etiam aequalitas, quae immediate fundatur supra quantitatem, quae in utroque
            est. Et quia omnes relationes creaturae ad Deum fundantur supra modum quo accipiunt a
            Deo, qui in Deo non est, quia non consequuntur perfectum modum secundum quem Deus in eis
            operatur; ideo relationibus quae sunt in creatura, non respondet aliqua relatio in Deo
            realiter; sed relationi quam filius accipit a patre, respondet aliqua relatio in patre;
            quia secundum unum et eumdem modum et eamdem rationem pater dat, et filius accipit
            naturam divinam.</p>
          <p xml:id="ta-l1d30q1-d1e238">Ad quartum dicendum, quod illud non facit ad propositum; quia de utrisque relativis
            inveniuntur aliqua quae important relationem realem, et quae important relationem
            rationis; sicut idem importat relationem rationis, quamvis sit relativum secundum esse;
            et scientia importat relationem realem, quamvis sit relativum secundum dici.</p>
        </div>
        <div xml:id="ta-l1d30q1-Dd1e243">
          <head xml:id="ta-l1d30q1-Hd1e245">Expositio textus</head>
          <p xml:id="ta-l1d30q1-d1e248"><quote xml:id="ta-l1d30q1-Qd1e249">Ad quod dici potest, quod licet non coeperit ex tempore dominus esse temporis,
              coepit tamen esse dominus temporis</quote>. Intentio solutionis est, quod Deus coepit
            esse dominus temporis quando coepit esse tempus; unde sicut tempus non coepit esse in
            tempore vel ex tempore; ita nec Deus dicitur dominus temporis ex tempore vel in tempore.
            Et dicit: <quote xml:id="ta-l1d30q1-Qd1e252">in tempore</quote>, ut designet habitudinem mensurae; quia sicut
            locatum est in loco ut in mensurante, ita et in tempore. <quote xml:id="ta-l1d30q1-Qd1e255">Ex tempore</quote> vero
            dicit, inquantum tempus est mensura includens suum mensuratum; unde oportet quod ad
            utramque partem excedat; et ideo quae semper sunt, inquantum semper sunt, non
            mensurantur tempore, sed quae quandoque sunt, ut dicit philosophus. Et ideo quae
            mensurantur tempore, sunt ex tempore, quia tempus praecedit ipsa. Tempus autem non
            mensuratur tempore, sicut nec locus loco; et ideo tempus nec in tempore incipit nec ex
            tempore; sed aliorum quae incipiunt in tempore vel ex tempore, est Deus dominus in
            tempore vel ex tempore; et aliqua talia sunt, sicut hoc et illud generatum; quamvis
            etiam universum semper fuisset, ut quidam philosophi posuerunt. Unde hoc quaerere non
            pertinet ad propositum, quia utrumlibet verum sit, habetur propositum, quod Deus est
            dominus ex tempore, ad minus aliquorum. <quote xml:id="ta-l1d30q1-Qd1e258">Hic potest solvi quaestio superius
              proposita</quote>. Magister hanc quaestionem moverat, distinct. 13, et solvit hic per
            ea quae dicta sunt, quia hujusmodi nomina quae dicuntur de Deo ex tempore, important
            relationes non reales in Deo existentes, sed secundum rationem et nomen. Et ideo cum
            spiritus sanctus dicitur dari a se, in creatura est relatio realis quae refertur ad
            totam Trinitatem ut ad principium, et ad spiritum sanctum ut ad terminum, per modum
            exemplaritatis; sed in spiritu sancto non est relatio nisi secundum rationem; et non est
            inconveniens quod tali ratione aliquid ad seipsum referatur, ut cum dicitur idem eidem
            idem.</p>
        </div>
      </div>
    </body>
  </text>
</TEI>