<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 12, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 12, Quaestio 3</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="190b"/>
      </div>
    </front>
    <body>
      <div xml:id="ta-l4d12q3">
        <head xml:id="ta-l4d12q3-Hd1e97">Librum IV, Distinctio 12, Quaestio 3</head>
        <div xml:id="ta-l4d12q3-Dd1e100">
          <head xml:id="ta-l4d12q3-Hd1e102">Prooemium</head>
          <p xml:id="ta-l4d12q3-d1e105">Deinde quaeritur de frequentatione hujus sacramenti; et circa hoc quaeruntur duo: 1 de
            frequentatione; 2 de cessatione.</p>
        </div>
        <div xml:id="ta-l4d12q3-Dd1e109" type="articulus">
          <head xml:id="ta-l4d12q3-Hd1e111">Articulus 1</head>

          <head xml:id="ta-l4d12q3-Hd1e114" type="questionTitle">Utrum debeat homo frequentare hoc sacramentum, vel semel tantum
            in vita sua sumere</head>
          <div xml:id="ta-l4d12q3-Dd1e117">
            <head xml:id="ta-l4d12q3-Hd1e119">Quaestiuncula 1</head>
            <p xml:id="ta-l4d12q3-d1e122">Ad primum sic proceditur. Videtur quod non debeat homo frequentare hoc sacramentum,
              sed semel tantum in vita sua sumere. Injuriam enim facit sacramento qui sacramentum
              iterat. Sed rei digniori minus facienda est injuria. Cum ergo hoc sacramentum sit
              dignius aliis quibusdam quae non iterantur, videtur quod non nisi semel accipi
              debeat.</p>
            <p xml:id="ta-l4d12q3-d1e125">Praeterea, apostolus probat, Hebr. 10, ex unitate hostiae vel passionis Christi,
              unitatem Baptismi. Sed hoc sacramentum magis convenit cum passione Christi, inquantum
              est hostia, quam Baptismus. Ergo cum Baptismus semel tantum percipiatur, et hoc
              sacramentum semel tantum debet percipi.</p>
            <p xml:id="ta-l4d12q3-d1e128">Sed contra, cum frequentatione mysterii crescit nostrae salutis effectus, ut in
              collecta dicitur. Sed ad hoc debemus niti ut effectus salutis in nobis crescat. Ergo
              debemus frequenter sumere.</p>
          </div>
          <div xml:id="ta-l4d12q3-Dd1e132">
            <head xml:id="ta-l4d12q3-Hd1e134">Quaestiuncula 2</head>
            <p xml:id="ta-l4d12q3-d1e137">Ulterius. Videtur quod qualibet die. Ambrosius enim dicit: <quote xml:id="ta-l4d12q3-Qd1e139">iste panis
                quotidianus est; accipe quotidie quod quotidie tibi prosit</quote>.</p>
            <p xml:id="ta-l4d12q3-d1e143">Praeterea, isto sacramento excitatur fervor caritatis, qua homo Christo unitur. Sed
              hoc expedit ut quotidie fiat. Ergo quotidie communicandum est.</p>
            <p xml:id="ta-l4d12q3-d1e146">Sed contra est quod Augustinus dicit in Lib. de Eccl. Dogmat.: <quote xml:id="ta-l4d12q3-Qd1e148">quotidie
                Eucharistiam sumere nec laudo nec vitupero</quote>. Ergo non est quotidie
              communicandum.</p>
          </div>
          <div xml:id="ta-l4d12q3-Dd1e153">
            <head xml:id="ta-l4d12q3-Hd1e155">Quaestiuncula 3</head>
            <p xml:id="ta-l4d12q3-d1e158">Ulterius. Videtur quod sit semel in anno communicandum tantum. Quia agnus paschalis
              signum fuit hujus sacramenti. Sed sumebatur tantum semel in anno. Ergo et hoc
              sacramentum debet semel in anno tantum percipi.</p>
            <p xml:id="ta-l4d12q3-d1e161">Praeterea, hoc sacramentum est memoriale dominicae passionis. Sed passionem domini
              commemorat Ecclesia semel in anno. Ergo tunc tantum debet esse tempus
              communicandi.</p>
            <p xml:id="ta-l4d12q3-d1e164">Sed contra est quod dicit Fabianus Papa: <quote xml:id="ta-l4d12q3-Qd1e166">et si non pluries, ter saltem in anno
                communicent homines, scilicet in Pascha, Pentecoste, et natali domini</quote>.</p>
          </div>
          <div xml:id="ta-l4d12q3-Dd1e172">
            <head xml:id="ta-l4d12q3-Hd1e174">Quaestiuncula 4</head>
            <p xml:id="ta-l4d12q3-d1e177">Ulterius. Videtur quod homo possit una die pluries communicare. Quia majus est
              celebrare quam communicare. Sed sacerdos potest una die celebrare pluries, si necesse
              sit. Ergo et alius fidelis potest pluries communicare.</p>
            <p xml:id="ta-l4d12q3-d1e180">Praeterea, quotiescumque aegritudo corporalis iteratur, extrema unctio potest
              iterari. Sed Eucharistia ordinatur contra aegritudinem peccatorum venialium, quae uno
              die pluries iterantur. Ergo una die potest homo pluries communicare.</p>
            <p xml:id="ta-l4d12q3-d1e183">Sed contra est quod dicitur de Consecr., dist. 1: <quote xml:id="ta-l4d12q3-Qd1e185">sufficit sacerdoti semel in
                die Missam celebrare; quia Christus semel passus est, et totum mundum
                redemit</quote>. Ergo etiam semel tantum in die debet quis communicare.</p>
          </div>
          <div xml:id="ta-l4d12q3-Dd1e190">
            <head xml:id="ta-l4d12q3-Hd1e192">Quaestiuncula 1</head>
            <p xml:id="ta-l4d12q3-d1e195">Respondeo dicendum ad primam quaestionem, quod ea quae in hoc sacramento geruntur,
              habent similitudinem cum his quae accidunt in corporali nutrimento. Quia enim fit
              quasi continua deperditio naturalis humiditatis per actionem caloris naturalis et
              exercitium laboris, ideo oportet frequenter corporalem cibum assumere ad
              restaurationem deperditi, ne perditio continua mortem inducat. Similiter etiam ex
              concupiscentia innata et occupatione circa exteriora fit deperditio devotionis et
              fervoris, secundum quae homo in Deum colligitur; unde oportet quod pluries deperdita
              restaurentur, ne homo totaliter alienetur a Deo.</p>
            <p xml:id="ta-l4d12q3-d1e198">Ad primum ergo dicendum, quod perfectio hujus sacramenti, ut dictum est, dist. 8, qu.
              1, art. 1, quaestiunc. 1, consistit in consecratione materiae, non in usu ipsius; et
              ideo consecratio non repetitur super eamdem materiam propter reverentiam sacramenti,
              sed usus potest repeti.</p>
            <p xml:id="ta-l4d12q3-d1e201">Ad secundum dicendum, quod Baptismus repraesentat illam hostiam, secundum quod facit
              in nobis spiritualem vitam; et quia generatio uniuscujusque non est nisi semel, ideo
              Baptismus non repetitur. Sed Eucharistia repraesentat illam hostiam secundum quod
              reficit; et ideo oportet quod frequenter sumatur.</p>
          </div>
          <div xml:id="ta-l4d12q3-Dd1e205">
            <head xml:id="ta-l4d12q3-Hd1e207">Quaestiuncula 2</head>
            <p xml:id="ta-l4d12q3-d1e210">Ad secundam quaestionem dicendum, quod in hoc sacramento duo requiruntur ex parte
              recipientis; scilicet desiderium conjunctionis ad Christum, quod facit amor; et
              reverentia sacramenti, quae ad donum timoris pertinet. Primum autem incitat ad
              frequentationem hujus sacramenti quotidianam, sed secundum retrahit. Unde si aliquis
              experimentaliter cognosceret ex quotidiana sumptione fervorem amoris augeri, et
              reverentiam non minui, talis deberet quotidie communicare; si autem sentiret per
              quotidianam frequentationem reverentiam minui, et fervorem non multum augeri, talis
              deberet interdum abstinere, ut cum majori reverentia et devotione postmodum accederet.
              Unde quantum ad hoc unusquisque relinquendus est judicio suo; et hoc est quod
              Augustinus dicit: <quote xml:id="ta-l4d12q3-Qd1e212">si dixerit quispiam, non quotidie accipiendam esse
                Eucharistiam, alius affirmet quotidie sumendam; faciat unusquisque quod secundum
                fidem suam pie credit esse faciendum</quote>; et probat per exemplum Zachaei et
              centurionis; quorum unus recipit dominum gaudens, Luc. 19, alius dicit Matth. 8, 8:
                <quote xml:id="ta-l4d12q3-Qd1e215" source="http://scta.info/resource/mt8_8">non sum dignus ut intres sub tectum meum</quote>; et uterque misericordiam
              consecutus est.</p>
            <p xml:id="ta-l4d12q3-d1e219">Et per hoc patet solutio ad objecta.</p>
          </div>
          <div xml:id="ta-l4d12q3-Dd1e223">
            <head xml:id="ta-l4d12q3-Hd1e225">Quaestiuncula 3</head>
            <p xml:id="ta-l4d12q3-d1e228">Ad tertiam quaestionem dicendum, quod secundum diversos status fidei diversus mos de
              hoc inolevit. Nam in primitiva Ecclesia, quando vigebat devotio major ex propinquitate
              passionis Christi, et erat major impugnatio ab infidelibus, quia haec mensa adversus
              tribulationes Ecclesiae praeparatur, quotidie communicandum fidelibus indicebatur;
              unde Callistus Papa dicit: <quote xml:id="ta-l4d12q3-Qd1e230">peracta consecratione omnes communicent, qui nolunt
                ecclesiasticis carere liminibus. Sic enim apostoli statuerunt</quote>. Postmodum
              indictum fuit ut saltem ter in anno communicarent, ut dictum est, propter solemnitatem
              illorum dierum. Sed postmodum arctatum est, ut saltem semel in anno, scilicet in
              Pascha, communicent; et ad hoc etiam multi idonei non inveniuntur. Et quamvis statutum
              Ecclesiae non liceat praeterire, tamen licet pluries communicare. Unde Augustinus
              laudat omnibus diebus dominicis communicandum esse; et ita pluries in anno potest
              communicare quis.</p>
            <p xml:id="ta-l4d12q3-d1e234">Ad primum ergo dicendum, quod agnus paschalis fuit figura hujus sacramenti ratione
              passionis Christi, quae semel tantum facta est; et ideo semel tantum in anno
              sumebatur: sed manna, quod fuit figura hujus sacramenti, inquantum hoc sacramentum est
              cibus fidelium, quolibet die sumebatur.</p>
            <p xml:id="ta-l4d12q3-d1e237">Ad secundum dicendum, quod Ecclesia tempore passionis recolit ipsam passionem
              secundum se, et ideo semel in anno tantum recolit, sed in hoc sacramento recolitur
              passio secundum quod per ipsam reficimur; et quia tali refectione pluries indigemus,
              ideo pluries hoc modo recolitur dominica passio.</p>
          </div>
          <div xml:id="ta-l4d12q3-Dd1e241">
            <head xml:id="ta-l4d12q3-Hd1e243">Quaestiuncula 4</head>
            <p xml:id="ta-l4d12q3-d1e246">Ad quartam quaestionem dicendum, quod homo non debet pluries in una die communicare,
              ut saltem quantum ad unam diem repraesentetur unitas dominicae passionis, et ut
              quantum ad aliquid reverentia sacramento exhibeatur semel sumendo.</p>
            <p xml:id="ta-l4d12q3-d1e249">Ad primum ergo dicendum, quod sacerdos est quasi persona publica, et ideo oportet
              quod non solum pro se, sed etiam pro aliis celebret; et ideo necessitate cogente
              potest pluries celebrare in die. Sed non est eadem ratio de illis qui non sumunt nisi
              ratione sui.</p>
            <p xml:id="ta-l4d12q3-d1e252">Ad secundum dicendum, quod sunt alia remedia quibus peccatum veniale expiari potest;
              unde non oportet ut ad ea expianda homo pluries in die communicet.</p>
          </div>
        </div>
        <div xml:id="ta-l4d12q3-Dd1e257" type="articulus">
          <head xml:id="ta-l4d12q3-Hd1e259">Articulus 2</head>

          <head xml:id="ta-l4d12q3-Hd1e262" type="questionTitle">Utrum liceat omnino a communione cessare</head>
          <div xml:id="ta-l4d12q3-Dd1e265">
            <head xml:id="ta-l4d12q3-Hd1e267">Quaestiuncula 1</head>
            <p xml:id="ta-l4d12q3-d1e270">Ad secundum sic proceditur. Videtur quod liceat omnino a communione cessare. Quia
              nullus tenetur nisi ad ea quae sunt necessitatis. Sed hoc sacramentum, ut supra, dist.
              9, qu. 1, art. 1, quaest. 2, dictum est, non est necessitatis. Ergo aliquis potest
              omnino a sacramenti sumptione cessare.</p>
            <p xml:id="ta-l4d12q3-d1e273">Praeterea, quod fit ad reverentiam Dei, non est peccatum. Sed aliquis potest ex
              reverentia sacramenti omnino cessare. Ergo si omnino cesset, non est peccatum.</p>
            <p xml:id="ta-l4d12q3-d1e276">Praeterea, Augustinus dicit, quod de sumptione hujus sacramenti debet quilibet facere
              quod pie credit faciendum esse. Ergo non peccat, si omnino cesset, et putat hoc esse
              faciendum.</p>
            <p xml:id="ta-l4d12q3-d1e279">Sed contra est quod Innocentius dicit: <quote xml:id="ta-l4d12q3-Qd1e281">cavendum est ne si nimium hujus
                sacramenti sumptio differatur, mortis periculum incurratur</quote>. Ergo si omnino
              cessatur, est mortiferum.</p>
            <p xml:id="ta-l4d12q3-d1e286">Praeterea, statutum est Ecclesiae, ut saltem semel in anno fideles communicent. Ergo
              qui omnino cessat, peccat.</p>
          </div>
          <div xml:id="ta-l4d12q3-Dd1e290">
            <head xml:id="ta-l4d12q3-Hd1e292">Quaestiuncula 2</head>
            <p xml:id="ta-l4d12q3-d1e295">Ulterius. Videtur quod ille qui consecrat, possit a communione cessare. Quia ubi est
              major necessitas, ibi secundum ordinem debitum caritatis est magis subveniendum. Sed
              potest contingere quod postquam sacerdos consecraverit, aliquis infirmetur ad mortem,
              et instanter petat corpus Christi in ultima necessitate constitutus. Ergo cum sit hoc
              sacramentum caritatis, debet sacerdos ipse a communione desistere, et infirmo
              dare.</p>
            <p xml:id="ta-l4d12q3-d1e298">Praeterea, gravius est peccatum peccato superaddere quam unum simplex peccatum
              committere. Sed habens conscientiam peccati mortalis peccat consecrando, peccat etiam
              communicando. Ergo ex quo consecravit, debet saltem a sumptione cessare.</p>
            <p xml:id="ta-l4d12q3-d1e301">Praeterea, communicatio corporis domini et sanguinis aequaliter debetur omnibus
              membris Christi. Sed aliis datur corpus Christi sine sanguine. Ergo sacerdos saltem a
              sumptione sanguinis abstinere potest.</p>
            <p xml:id="ta-l4d12q3-d1e304">Sed contra est quod dicitur de Consecr., dist. 2, cap. relatum, ubi reprobatur eorum
              error qui volebant consecrare corpus Christi, et non sumere.</p>
            <p xml:id="ta-l4d12q3-d1e308">Praeterea, hoc idem videtur ex verbis domini, quibus dixit hoc sacramentum
              instituens: <quote xml:id="ta-l4d12q3-Qd1e310" source="http://scta.info/resource/mt26_26">accipite, et comedite</quote>; Matth. 26, 26.</p>
          </div>
          <div xml:id="ta-l4d12q3-Dd1e315">
            <head xml:id="ta-l4d12q3-Hd1e317">Quaestiuncula 3</head>
            <p xml:id="ta-l4d12q3-d1e320">Ulterius. Videtur quod laudabilius sit abstinere ab hoc sacramento quam accedere.
              Quia ad Deum maxime per humilitatem appropinquamus. Sed quod homo ex reverentia
              sacramenti a communione desistit, humilitatis est. Ergo hoc videtur magis meritorium
              et fructuosum, quam etiam sumere.</p>
            <p xml:id="ta-l4d12q3-d1e323">Praeterea, caritatis verae est magis Dei gloriam quam commodum proprium quaerere. Sed
              iste qui abstinet, videtur propter gloriam Dei facere quam reveretur; qui autem sumit,
              propter proprium commodum facere, quia fructum sacrum quaerit. Ergo illud est
              perfectioris caritatis, et ita magis meritorium.</p>
            <p xml:id="ta-l4d12q3-d1e326">Sed contra, in aliis sacramentis ei cui licet sacramentum accipere, melius est
              accipere quam desistere. Sed hoc sacramentum dignius est aliis. Ergo multo melius est
              homini parato accipere quam ex reverentia desistere.</p>
          </div>
          <div xml:id="ta-l4d12q3-Dd1e331">
            <head xml:id="ta-l4d12q3-Hd1e333">Quaestiuncula 1</head>
            <p xml:id="ta-l4d12q3-d1e336">Respondeo dicendum ad primam quaestionem, quod nulli licet omnino a communione
              cessare: quia Ecclesia statuit tempus in quo fideles communicare debeant; unde qui
              omnino desistunt, efficiuntur rei transgressionis praecepti. Institutio autem
              Ecclesiae fuit necessaria: quia enim in quotidiana pugna sumus, vita spiritualis in
              nobis evanesceret, nisi aliquando cibum vitae sumeremus.</p>
            <p xml:id="ta-l4d12q3-d1e339">Ad primum ergo dicendum, quod hoc sacramentum de sui institutione prima, quamvis non
              sit de necessitate salutis, tamen ex institutione Ecclesiae necessarium efficitur; et
              sine hoc etiam necessarium esset non simpliciter, ut sine quo non esset salus, sed ex
              suppositione finis; si scilicet homo in vita spirituali firmus persistere vellet.</p>
            <p xml:id="ta-l4d12q3-d1e342">Ad secundum dicendum, quod reverentia debita Deo in hoc exhibetur quod homo non se
              nimis divinis ingerat supra suum modum; sed quod homo omnino se subtrahat, hoc est
              contemptus, et pusillanimitatis.</p>
            <p xml:id="ta-l4d12q3-d1e345">Ad tertium dicendum, quod verbum Augustini referendum est ad hoc quod quotidie
              sumatur, vel non; non autem ad hoc quod omnino quis desistat.</p>
          </div>
          <div xml:id="ta-l4d12q3-Dd1e349">
            <head xml:id="ta-l4d12q3-Hd1e351">Quaestiuncula 2</head>
            <p xml:id="ta-l4d12q3-d1e354">Ad secundam quaestionem dicendum, quod semper ille qui consecrat, debet sumere corpus
              et sanguinem Christi, nisi impediatur vel per violentiam, vel per mortem, vel per
              infirmitatem, vel aliquid hujusmodi: cujus ratio potest sumi ex parte ipsius
              sacramenti, quod in ipsa sumptione complementum suae significationis accipit: quia, ut
              dicit Augustinus, dum sanguis in ore fidelium de calice funditur, sanguinis effusio de
              latere Christi designatur: et etiam complementum suae efficaciae, quia ultimum
              effectum proprium habet in hoc quod sumitur. Ut ergo sacramentum sit perfectum,
              oportet illum qui sacramentum celebravit, communicare. Potest etiam sumi ratio ex
              parte ipsius consecrantis: quia cum ipse sit aliis dispensator divinorum, debet primo
              in participatione divinorum fieri, ut Dionysius dicit in 3 cap. Eccles. Hierar.</p>
            <p xml:id="ta-l4d12q3-d1e357">Ad primum ergo dicendum, quod in tali casu non oportet quod sacerdos communionem
              intermittat; sed potest dare infirmo petenti partem hostiae consecratae.</p>
            <p xml:id="ta-l4d12q3-d1e360">Ad secundum dicendum, quod magis peccaret non sumendo, quia sacrilegium committeret
              pervertens ritum sacramentorum. Nec tamen est perplexus; quia potest ad Deum converti,
              et conteri: et tunc sine periculo in tali articulo sumet.</p>
            <p xml:id="ta-l4d12q3-d1e363">Ad tertium dicendum, quod perfectio sacramenti hujus in utroque consistit, ut ex
              supra dictis patet; et ideo sacerdos celebrans qui alterum tantum sumeret, imperfecte
              sacramentum perageret; unde reus sacrilegii secundum canones judicatur, de Consec.,
              dist. 2, cap. <quote xml:id="ta-l4d12q3-Qd1e365">comperimus</quote>. Secus est autem de aliis qui non perficiunt
              sacramentum: quia eis subtrahitur sanguis propter effusionis periculum; unde et
              sacerdos in parasceve, quando non consecrat, corpus sine sanguine sumit.</p>
          </div>
          <div xml:id="ta-l4d12q3-Dd1e370">
            <head xml:id="ta-l4d12q3-Hd1e372">Quaestiuncula 3</head>
            <p xml:id="ta-l4d12q3-d1e375">Ad tertiam quaestionem dicendum, quod in his quae sunt ex genere suo bona, peccatum
              non accidit, nisi ex aliquo accidente, dum inordinate explentur; et ideo ea perficere
              per se bonum est; sed abstinere ab eis non est bonum nisi ratione accidentis alicujus.
              Unde cum Eucharistiam accipere sit bonum ex genere, assumere eam est bonum per se,
              abstinere est bonum per accidens, inquantum scilicet timetur ne inordinate sumatur. Et
              quia quod est per se, praejudicat ei quod est per accidens; ideo simpliciter loquendo,
              melius est Eucharistiam sumere quam ab ea abstinere; sed in casu aliquo nihil prohibet
              esse melius abstinere, quando aliquis probabiliter praesumit ex sumptione reverentiam
              minui. Si autem haec duo ad invicem comparemus, adhuc invenitur praevalere sumptio
              sacramenti abstinentiae a sacramento, tum ratione effectus sacramenti, tum ratione
              praeparationis, quantulacumque sit; tum etiam ratione virtutis elicientis actum: quia
              sumere videtur esse caritatis, in qua radix meriti consistit; abstinere autem timoris:
              amor autem timori praevalet.</p>
            <p xml:id="ta-l4d12q3-d1e378">Ad primum ergo dicendum, quod caritas est quae Deo directe nos conjungit; sed
              humilitas ad hanc unionem disponit, inquantum hominem Deo subdit; unde meritum magis
              consistit in caritate quam in humilitate.</p>
            <p xml:id="ta-l4d12q3-d1e381">Ad secundum dicendum, quod in hoc maxime est gloria Dei et bonitas, quod se creaturis
              pro captu earum communicat; unde magis videtur ad Dei gloriam pertinere quod aliquis
              ad communionem accedat quam quod abstineat.</p>
          </div>
        </div>
        <div xml:id="ta-l4d12q3-Dd1e386">
          <head xml:id="ta-l4d12q3-Hd1e388">Expositio textus</head>
          <p xml:id="ta-l4d12q3-d1e391"><quote xml:id="ta-l4d12q3-Qd1e392">Sicut et Christus se ostendit</quote> et cetera. Contra, veritatem non decet
            aliqua fictio. Ergo non debuit eis aliud ostendere quam quod in ipso erat. Et ideo
            dicendum, quod Christus eis speciem suam naturalem ostendit, et sensus exterior per eam
            movebatur; sed propter dubitationem resurrectionis, sensus interioris judicium
            impediebatur; unde eum talem inspiciebant exterius, ut Gregorius dicit qualis erat apud
            eos interius; et ita non erat aliqua deceptio ex parte Christi, sicut non est aliqua
            deceptio in sacra Scriptura ex hoc quod finguntur figurae Angelis et ipsi Deo; non enim
            ad hoc fit ut in eis intellectus remaneat, sed ut ex his in significata eorum surgat; et
            ita etiam per speciem illam in qua eis apparuit, voluit eis dominus interiorem eorum
            dispositionem significare. <quote xml:id="ta-l4d12q3-Qd1e395">Qui confessus est coram Nicolao Papa</quote> et
            cetera. Videtur ex hoc quod haec opinio omnino sit tenenda, quia in principio
            confessionis hujus dicitur: <quote xml:id="ta-l4d12q3-Qd1e398">consentio Romanae Ecclesiae, et apostolicae
              sedi</quote>. Ergo nulli licet aliter tenere. Et dicendum, quod quia Berengarius
            negaverat verum corpus Christi in altari esse, coactus fuit hanc confessionem facere;
            unde non intendit dicere, quod ipsum corpus Christi frangatur, sed quod sub speciebus,
            in quibus est fractio, verum corpus Christi sit; et in hoc se dicit consentire
            apostolicae sedi, a contrario errore reversus. <quote xml:id="ta-l4d12q3-Qd1e401">Manet integer in corde
            tuo</quote>. Et intelligendum est quantum ad effectum; non quod corpus ejus menti
            illabatur, quia hoc solius Dei est. <quote xml:id="ta-l4d12q3-Qd1e404">Non est pars corporis</quote> et cetera. De
            hoc dictum est supra, dist. 10, qu. unic., art. 3, quaestiunc. 3. <quote xml:id="ta-l4d12q3-Qd1e407">Indignus est
              qui aliter celebrat</quote>. Aliter celebrare dicitur qui non servat materiam vel
            formam aut ritum debitum ab Ecclesia institutum; et debet talis, si ex contemptu faciat,
            gradus sui periculo subjacere. <quote xml:id="ta-l4d12q3-Qd1e411">Etsi Christus quotidie immoletur, vel semel tantum
              immolatus sit</quote>. Sciendum est, quod omnia illa verba quae important
            comparationem Judaeorum ad Christum et poenam Christi, non dicuntur quotidie fieri. Non
            enim dicimus quod Christus quotidie crucifigatur et occidatur; quia actus Judaeorum et
            poena Christi transit. Illa autem quae important comparationem Christi ad Deum patrem,
            dicuntur quotidie fieri, sicut offerre, sacrificare, et hujusmodi, eo quod hostia illa
            perpetua est; et hoc modo est semel oblata per Christum, quod quotidie etiam per membra
            ipsius offerri possit. <quote xml:id="ta-l4d12q3-Qd1e414">In sacramento recordatio illius fit quod factum est
              semel</quote>. Sacerdos enim non solum verbis, sed etiam factis, Christi passionem
            repraesentat. Unde et in principio canonis tres cruces facit super illud: <quote xml:id="ta-l4d12q3-Qd1e417">haec
              dona, haec munera, haec sancta sacrificia illibata</quote>, ad significandum trinam
            traditionem Christi, scilicet a Deo, Juda, et Judaeis. Secundo autem super illud:
              <quote xml:id="ta-l4d12q3-Qd1e420">benedictam, adscriptam, ratam</quote> etc. facit tres communiter super
            utrumque, ad ostendendum quod tribus Christus est venditus, scilicet sacerdotibus,
            Scribis, et Pharisaeis. Duas autem facit divisim super corpus et sanguinem, ad
            ostendendum venditorem et venditum. Tertio facit duas super illud: <quote xml:id="ta-l4d12q3-Qd1e423">benedixit et
              fregit</quote>: unam super corpus, aliam super sanguinem, ad ostendendum quod hoc
            sacramentum valet ad salutem corporis et animae. Et quia dominus hoc sacramentum in
            mortis suae memoriam exercendum mandavit, ideo statim post consecrationem brachiorum
            extensione crucis effigiem repraesentat. Unde etiam, ut Innocentius dicit, verba
            consecrationis, quae in fine ponenda essent quasi complementum totius, in medio ponuntur
            ad historiae ordinem observandum; quia verba canonis ad Eucharistiam consecrandam
            principaliter pertinent, sed signa ad historiam recolendam. Quarto facit quinque cruces
            super illud: <quote xml:id="ta-l4d12q3-Qd1e426">hostiam puram</quote> etc. ad repraesentandum quinque plagas. Quinto
            facit duas super illud: <quote xml:id="ta-l4d12q3-Qd1e430">sacrosanctum filii tui corpus</quote> etc. ad signandum
            vincula et flagella Christi. Et additur tertia, qua sacerdos seipsum signat super illud:
              <quote xml:id="ta-l4d12q3-Qd1e433">omni benedictione</quote>; quia Christi vulnera, nostra sunt medicamenta. Vel
            per has tres cruces significatur triplex oratio, qua Christus orasse legitur Matth. 26,
            passione imminente. Sexto facit tres super illud: <quote xml:id="ta-l4d12q3-Qd1e436">sanctificas, vivificas,
              benedicis</quote> etc. ad repraesentandum, quod Judaei ter dixerunt:
              <quote xml:id="ta-l4d12q3-Qd1e439">crucifige</quote>, verbo crucifigentes Christum, quod fuit tertia hora. Septimo
            iterum facit tres super illud: <quote xml:id="ta-l4d12q3-Qd1e442">per ipsum, et in ipso, et cum ipso</quote>, ad
            repraesentandum secundam crucifixionem, qua a militibus hora sexta post trium horarum
            spatium crucifixus est; vel ad repraesentandum tres ejus cruciatus, scilicet passionis,
            propassionis, compassionis. Deinde facit duas extra calicem super illud: <quote xml:id="ta-l4d12q3-Qd1e445">est tibi
              Deo patri omnipotenti in unitate spiritus sancti omnis honor et gloria</quote>, ad
            repraesentandum separationem animae a corpore, quae facta est hora nona; vel propter
            sanguinem et aquam, quae de latere Christi profluxerunt. Inclinationes etiam factae a
            sacerdote, signant Christi obedientiam ad patrem, ex qua mortem sustinuit. Tacita etiam
            locutio exprimit consilium Judaeorum mortem Christi machinantium, vel discipulorum, qui
            palam Christum confiteri non audebant. Quid autem fractio significet, dictum est. Quia
            autem commixtio corporis et sanguinis unionem animae et corporis significat; ideo illa
            crucis signatio quae fit super illa verba: <quote xml:id="ta-l4d12q3-Qd1e449">pax domini sit semper
            vobiscum</quote>, magis pertinet ad resurrectionem, quae virtute Trinitatis et tertia
            die facta est. Quod autem quinquies se sacerdos ad populum convertit, significat quod
            dominus die resurrectionis quinquies se manifestavit: primo Mariae Magdalenae, Joan.
            ult. secundo Petro, Luc. ult. tertio mulieribus, Matth. ult. quarto discipulis in Emaus,
            Lucae ultim. quinto discipulis in unum, Joan. ult. Salutat autem populum septies ad
            septiformem gratiam spiritus sancti ostendendam sine quibus mortalis vita duci non
            potest; quia etsi possumus vitare singula, non tamen omnia.</p>
        </div>
      </div>
    </body>
  </text>
</TEI>