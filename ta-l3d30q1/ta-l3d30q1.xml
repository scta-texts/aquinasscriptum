<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber III, Distinctio 30, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber III, Distinctio 30, Quaestio 1</title>
          <date when="2016-03-13">March 13, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-13">March 13, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="112va"/>
      </div>
    </front>
    <body>
      <div xml:id="ta-l3d30q1">
        <head xml:id="ta-l3d30q1-Hd1e97">Quaestio 1</head>
        <div xml:id="ta-l3d30q1-Dd1e100">
          <head xml:id="ta-l3d30q1-Hd1e102">Prooemium</head>
          <p xml:id="ta-l3d30q1-d1e105">Postquam determinavit <name ref="#Lombard">Magister</name> de ordine caritatis respectu
            diversorum diligendorum quantum ad quantitatem dilectionis, hic determinat ordinem
            quantum ad efficaciam merendi. Dividitur autem haec pars in duas: in prima prosequitur
            suam intentionem; in secunda movet quamdam dubitationem ex dictis, ibi: <quote xml:id="ta-l3d30q1-Qd1e110">illud
              vero quod sequitur, magis nos movet</quote>. Prima in duas: in prima ponit
            quaestionem; in secunda determinat eam, ibi: <quote xml:id="ta-l3d30q1-Qd1e113">sed haec comparatio implicita
              est</quote>. Et circa hoc tria facit: primo determinat quaestionem; secundo objicit in
            contrarium, ibi: <quote xml:id="ta-l3d30q1-Qd1e116">Augustinus tamen sentire videtur majus esse diligere inimicum
              quam amicum</quote>; tertio solvit, ibi: <quote xml:id="ta-l3d30q1-Qd1e119">quod si quis simpliciter concedere
              noluerit (...) determinet ista secundum praemissam intelligentiam. Illud vero quod
              sequitur, magis nos movet</quote>. Hic tria facit: primo ponit dubitationem; secundo
            ponit quamdam falsam solutionem, ibi: <quote xml:id="ta-l3d30q1-Qd1e123">quidam quod hic dicitur, simpliciter tenere
              volentes, illud praeceptum determinant</quote>; tertio ponit opinionem propriam, ibi:
              <quote xml:id="ta-l3d30q1-Qd1e126">sed melius est ut intelligatur omnibus illo mandato praecipi cunctos diligere,
              etiam inimicos</quote>. Hic quaeruntur quinque: 1 utrum omnes diligere teneantur
            inimicos; 2 utrum teneantur eis signa dilectionis exhibere; 3 quid majoris meriti sit,
            diligere inimicum, vel diligere amicum; 4 quid sit majoris meriti, diligere Deum, vel
            proximum; 5 utrum tota virtus merendi penes caritatem consistat.</p>
        </div>
        <div xml:id="ta-l3d30q1-Dd1e131" type="articulus">
          <head xml:id="ta-l3d30q1-Hd1e133">Articulus 1</head>

          <head xml:id="ta-l3d30q1-Hd1e136" type="question-title">Utrum omnes teneantur diligere inimicos</head>

          <p xml:id="ta-l3d30q1-d1e139">Ad primum sic proceditur. Videtur quod non omnes teneantur ad diligendum inimicos.
            Matth. 5: <quote xml:id="ta-l3d30q1-Qd1e141">diligite inimicos vestros</quote>; dicit Glossa: <quote xml:id="ta-l3d30q1-Qd1e144">hoc perfectorum
              est</quote>. Sed ad ea quae sunt perfectionis non omnes tenentur, ut supra dictum est.
            Ergo non tenentur omnes inimicos diligere.</p>
          <p xml:id="ta-l3d30q1-d1e148">Praeterea, non tenentur ad plura homines in nova lege quam in veteri, ut patet Matth.
            14, ubi super illud: <quote xml:id="ta-l3d30q1-Qd1e150" source="http://scta.info/resource/mt14_19@8-10">acceptis quinque panibus</quote> etc., dicit Glossa:
              <quote xml:id="ta-l3d30q1-Qd1e153">non alia quam quae scripta erant praedicat, sed legem et prophetas gravia esse
              demonstrat</quote>. Sed in veteri lege non tenebantur homines ad diligendum inimicos;
            Matth. 5, 43: <quote xml:id="ta-l3d30q1-Qd1e156" source="http://scta.info/resource/mt5_43">dictum est antiquis: diliges amicum tuum, et odio habebis inimicum
              tuum</quote>. Ergo non tenemur ad dilectionem inimicorum.</p>
          <p xml:id="ta-l3d30q1-d1e160">Praeterea, natura non inclinat in aliquid contrarium caritati. Sed omnis natura
            inclinat in detestationem contrarii. Cum ergo inimicus, inquantum hujusmodi, sit
            contrarius nobis, videtur quod non teneamur ex caritate inimicos diligere.</p>
          <p xml:id="ta-l3d30q1-d1e164">Praeterea, illos quibus optamus, et de quorum malis gaudemus, non diligimus. Sed licet
            optare mala inimicis, et de eorum malis gaudere; unde in Scriptura sacra frequenter
            ponuntur imprecationes contra inimicos; et in consolationem fidelium inducitur hostium
            destructio. Ergo non tenemur inimicos diligere.</p>
          <p xml:id="ta-l3d30q1-d1e167">Praeterea, caritas facit voluntatem hominis voluntati divinae conformari. Sed Deus odit
            aliquos, sicut dicitur Malach. 1, 2: <quote xml:id="ta-l3d30q1-Qd1e169" source="http://scta.info/resource/mal1_3@1-4">Esau odio habui</quote>. Ergo licet inimicos
            odio habere.</p>
          <p xml:id="ta-l3d30q1-d1e173">Praeterea, hoc videtur expresse in Psalm. 138, 22: <quote xml:id="ta-l3d30q1-Qd1e175" source="http://scta.info/resource/ps138_22@1-4">perfecto odio oderam
              illos</quote>. Sed omnis perfectio ex caritate est. Ergo caritas facit inimicos odire,
            non solum quod non faciat eos diligere.</p>
          <p xml:id="ta-l3d30q1-d1e179">Sed contra, Levit. 19, 18: <quote xml:id="ta-l3d30q1-Qd1e181" source="http://scta.info/resource/lev19_18@1-9">non quaeras ultionem, nec memor eris injuriae civium
              tuorum</quote>.</p>
          <p xml:id="ta-l3d30q1-d1e185">Praeterea, Prov. 24, 17: <quote xml:id="ta-l3d30q1-Qd1e187" source="http://scta.info/resource/prov24_17@1-6">si ceciderit inimicus tuus, ne gaudeas</quote>.</p>
          <p xml:id="ta-l3d30q1-d1e191">Praeterea, caritas attendit in homine imaginem Dei, secundum quam possibiles sunt ad
            communicandum nobiscum in vita gratiae, ut supra dictum est. Sed hoc invenitur in
            inimicis. Ergo tenemur diligere inimicos ex caritate.</p>
          <p xml:id="ta-l3d30q1-d1e195">Respondeo dicendum, quod secundum hoc tenemur aliquem diligere secundum quod nobiscum
            aliquam communicationem habet. Inimicus autem noster habet quamdam nobiscum
            communicationem in natura, secundum quam est possibilis ad communicandum nobiscum in
            divina vita; et ideo in his quae pertinent ad naturam suam et ad gratiam habendam,
            debemus eum diligere; sed inimicitiam suam quam adversus nos habet, non debemus
            diligere: quia secundum eam nobiscum non communicat, nec etiam sibi ipsi, sed magis
            contrariatur; sicut etiam de aliis peccatis dictum est.</p>
          <p xml:id="ta-l3d30q1-d1e198">Ad primum ergo dicendum, quod diligere inimicos quantum ad ostensionem signorum
            benevolentiae, hoc perfectionis est, et ad hoc non omnes tenentur; sed quod homo inimico
            suo optet gratiam Dei et vitam aeternam, quod specialiter caritas respicit, hoc
            necessitatis est.</p>
          <p xml:id="ta-l3d30q1-d1e201">Ad secundum dicendum, quod in veteri lege etiam homines tenebantur ad dilectionem
            inimicorum, sicut patet per auctoritatem Levitici inductam. Unde quod dicitur:
              <quote xml:id="ta-l3d30q1-Qd1e203">odio habebis inimicum tuum</quote>, non est ex lege sumptum, quia nusquam hoc
            in littera invenitur; sed est additum ex prava interpretatione Judaeorum, qui ex quo
            praecipiebatur dilectio proximi, concludebant quod inimici essent odiendi. Additum autem
            est consilium in nova lege de ostensione signorum benevolentiae ad inimicum.</p>
          <p xml:id="ta-l3d30q1-d1e207">Ad tertium dicendum, quod natura inclinat ad odiendum inimicum, non inquantum est
            similis secundum convenientiam in natura, aut in perceptibilitate gratiae, sed inquantum
            est dissimilis. Hoc autem contingit, inquantum est inimicitias exercens, quod summopere
            nobis displicere debet.</p>
          <p xml:id="ta-l3d30q1-d1e210">Ad quartum dicendum, quod caritas attendit ad quaedam bona per se, scilicet ad bona
            gratiae; ad quaedam autem per accidens, inquantum ad ista ordinantur. Bona autem
            temporalia, quae per accidens caritas attendit, et ex consequenti, possunt se invicem in
            diversis impedire: quia prosperitas unius inducit adversitatem alterius. Unde quia
            caritas ordinem habet, et plus debet diligere quisque se quam alium, et propinquos quam
            extraneos, et amicos quam inimicos, et bonum commune multorum quam bonum privatum unius;
            potest aliquis salva caritate optare malum temporale alicui, et gaudere si contingit;
            non inquantum est malum illius, sed inquantum est impedimentum malorum alterius quem
            plus tenetur diligere, vel communitatis, aut Ecclesiae. Similiter de malo etiam ejus qui
            in malum temporale incidit, secundum quod per malum poenae impeditur frequenter malum
            culpae ejus. Sed bona gratiae mutuo se non impediunt: quia spiritualia bona a pluribus
            integre possideri possunt; et ideo quantum ad hoc, nullus salva caritate potest malum
            alteri optare, vel de malo gaudere; nisi inquantum in malo culpae vel damnationis
            alicujus relucet bonum divinae justitiae, quod plus tenetur diligere quam aliquem
            hominem. Sed hoc non est per se de malo gaudere, sed de bono quod adjunctum est
            malo.</p>
          <p xml:id="ta-l3d30q1-d1e213">Ad quintum dicendum, quod Deus etiam non vult malum alicujus, loquendo de malo culpae;
            sed permittit, et haec permissio bona est. Malum autem poenae, cujus ipse est auctor,
            vult non inquantum malum, quia non delectatur in poenis, sed inquantum justum.</p>
          <p xml:id="ta-l3d30q1-d1e217">Ad sextum dicendum, quod non oderat eos perfecto odio, nisi inquantum Deo inimici
            erant; hoc autem est inquantum peccabant; unde non odiebat in eis quos perfecto odio
            oderat, nisi peccatum.</p>
        </div>
        <div xml:id="ta-l3d30q1-Dd1e221" type="articulus">
          <head xml:id="ta-l3d30q1-Hd1e223">Articulus 2</head>

          <head xml:id="ta-l3d30q1-Hd1e226" type="question-title">Utrum omnes teneantur ostendere inimicis signa caritatis</head>

          <p xml:id="ta-l3d30q1-d1e229">Ad secundum sic proceditur. Videtur quod omnes teneantur ad ostendendum signa amicitiae
            inimicis. Signa enim amicitiae sunt praecipue beneficia ad amicos. Sed homo tenetur
            benefacere inimicis: Proverb. 25, 21: <quote xml:id="ta-l3d30q1-Qd1e231" source="http://scta.info/resource/prov25_21@1-6">si esurierit inimicus tuus, ciba
              illum</quote>. Ergo tenetur ostendere signa amicitiae ad inimicos.</p>
          <p xml:id="ta-l3d30q1-d1e235">Praeterea, Ecclesia orat pro inimicis, ut patet per Glossam, Matth. 5, et in collecta:
              <quote xml:id="ta-l3d30q1-Qd1e237">pietate tua</quote>, ubi dicit: <quote xml:id="ta-l3d30q1-Qd1e240">amicis et inimicis nostris veram
              caritatem largire</quote>. Sed oratio est praecipuum beneficium quod alicui impendi
            potest. Cum ergo actus Ecclesiae cuilibet membro Ecclesiae conveniat, videtur quod
            quilibet qui est membrum Ecclesiae, teneatur inimicis beneficus esse.</p>
          <p xml:id="ta-l3d30q1-d1e244">Praeterea, nullus debet habere simulatam dilectionem. Sed dilectio quae non ostendit se
            in opere, non est vera dilectio: quia <quote xml:id="ta-l3d30q1-Qd1e246">probatio dilectionis est exhibitio
              operis</quote>, ut Gregorius dicit; et 1 Joan. 3, 18, dicitur: <quote xml:id="ta-l3d30q1-Qd1e249">non diligamus
              lingua et verbo, sed opere et veritate</quote>. Ergo cum quilibet debeat inimicum
            diligere, quilibet tenetur opera dilectionis ad illum extendere.</p>
          <p xml:id="ta-l3d30q1-d1e254">Praeterea, simul, Matth. 5, praecipitur <quote source="http://scta.info/resource/mt5_44@5-9">diligere inimicos, et benefacere eis</quote>. Ergo
            eadem ratione homines obligantur ad utrumque. Sed ad primum omnes tenentur. Ergo et ad
            secundum.</p>
          <p xml:id="ta-l3d30q1-d1e257">Praeterea, abnegare homini signa familiaritatis, et sua beneficia, quaedam vindicta
            est. Sed homo tenetur non se vindicare, sicut patet Rom. 12, 18: <quote xml:id="ta-l3d30q1-Qd1e259" source="http://scta.info/resource/rom12_19@1-4">non vosmetipsos
              vindicantes</quote>. Ergo tenetur non subtrahere sua beneficia inimicos.</p>
          <p xml:id="ta-l3d30q1-d1e263">Sed contra, Matth. 5, dicit Glossa, quod benefacere inimicis et orare pro eis, est
            cumulus perfectionis. Sed ad illa quae sunt perfectionis, non omnes tenentur. Ergo neque
            ad praestandum inimicis beneficia.</p>
          <p xml:id="ta-l3d30q1-d1e266">Praeterea, in veteri lege frequenter filiis Israel praeceptum fuit ut persequerentur
            hostes suos, et non inirent cum eis foedus. Ergo non tenebantur benefacere eis; ergo nec
            modo.</p>
          <p xml:id="ta-l3d30q1-d1e269">Praeterea, videmus quod etiam modo Ecclesia indicit bella contra tyrannos et infideles.
            Ergo licet inimicis mala facere: multo igitur minus non oportet eis benefacere.</p>
          <p xml:id="ta-l3d30q1-d1e272">Respondeo dicendum, quod effectus caritatis debet affectui respondere; unde secundum
            quod tenetur quis affectum caritatis ad inimicum habere, ita et effectum ad eum
            extendere. Caritas autem, ut dictum est dist. 28, art. 4, respicit bona gratiae, quae
            sunt communia omnibus viventibus vel actu vel potentia; et ideo est communior vel latior
            quam aliqua alia amicitia, quae ad pauciores se extendit, inquantum fundatur super
            communicatione aliqua quae non ad omnes est. In omnibus autem illud quod est commune
            vehementius est; sed illud quod est proprium, plura complectitur actu; et perfectio
            communis est in hoc quod se extendit ad illa quae complectitur proprium, ut genus
            perficitur per additionem differentiae: sicut esse vehementius inhaeret quam vivere, et
            tamen vivere aliquid complectitur actu quod esse non habet nisi in potentia; unde
            perfectio esse est secundum quod se extendit ad vitam. Sic ergo caritas vehementius
            optat alicui bona gratiae, circa quae est principaliter, quam aliqua alia amicitia bona
            correspondentia illi amicitiae; tamen non est de necessitate caritatis, sed de
            perfectione, quod ad illa bona se extendat. Et ideo quilibet ex necessitate tenetur
            odienti se optare bona aeterna, non autem bona temporalia; sed hoc est de perfectione
            caritatis ut etiam ad ista se extendat. Sed quia remotio mali praecedit ordine
            generationis adeptionem boni, ideo affectus nulli optat aliquod bonum cui aliquod malum,
            inquantum est malum, optat. Unde quamvis sit de perfectione caritatis ut bona temporalia
            optemus inimicis; tamen est de necessitate salutis ut mala eis non optemus, vel optemus
            non inquantum mala, sed per accidens, ut prius dictum est. Et similiter est de effectu:
            quia cooperari in his quae sunt ad vitam aeternam pro loco, tempore, et modo suo,
            tenetur homo etiam inimico, saltem orando in communi, ut eum a suis orationibus non
            excludat, quamvis forte specialem mentionem de eo non faciat; sicut nec oportet quod de
            omnibus ad quos caritatem habet, specialem orationem faciat, sed communem. In aliis
            autem bonis non tenetur ei cooperari, nisi necessitas incumbat; sed est de perfectione
            caritatis. Sed tenetur non facere ei malum, nisi inquantum est impedimentum majoris
            mali, vel promotivum majoris boni, ut justitiae, vel alicujus hujusmodi.</p>
          <p xml:id="ta-l3d30q1-d1e276">Ad primum ergo dicendum, quod beneficia amicabilia procedunt ex liberatione, non ex
            debito. Necessitas autem facit omnia communia; et ideo in necessitate subveniendum est
            etiam inimicis. Sed hic est magis effectus justitiae quam amicitiae.</p>
          <p xml:id="ta-l3d30q1-d1e279">Ad secundum dicendum, quod oratio est de his bonis quae pertinent ad communicationem
            spiritualis vitae, quae caritas principaliter attendit; et ideo non est simile de hoc et
            de aliis.</p>
          <p xml:id="ta-l3d30q1-d1e282">Ad tertium dicendum, quod non est simulata dilectio, quando tantum exhibetur in opere,
            quantum habetur in affectu.</p>
          <p xml:id="ta-l3d30q1-d1e285">Ad quartum dicendum, quod illa duo aequali passu currunt, ut dictum est.</p>
          <p xml:id="ta-l3d30q1-d1e288">Ad quintum dicendum, quod negare homini signa familiaritatis quando necessitas
            expeteret, esset vindicta; vel etiam quando veniam peteret; vel quando se ille qui
            hostis habetur ad familiaritatem ingereret, si habeatur praesumptio quod non simulate,
            vel irrisorie facit: quia tunc diligit, et inter amicos deputandus est. Sed quod aliquis
            ultro se ad familiaritatem inimico ingerat, hoc perfectionis est.</p>
          <p xml:id="ta-l3d30q1-d1e291">Ad sextum dicendum, quod Glossa loquitur de illo beneficio quod sequitur caritatem
            perfectam, secundum quod procedit in illa quae sunt aliarum specialium amicitiarum.</p>
          <p xml:id="ta-l3d30q1-d1e295">Ad septimum dicendum, quod praeceptum fuit antiquis ut persequerentur hostes, et cum
            eis foedus non inirent, inquantum per eorum amicitiam in idolatriam pertrahebantur, et
            inquantum erant executores divinae justitiae ex praecepto ejus qui auctoritatem habebat;
            non autem ita quod ex vindicta facerent.</p>
          <p xml:id="ta-l3d30q1-d1e298">Et similiter dicendum ad octavum, quod Ecclesia hoc modo movet bella adversus iniquos,
            vel ut justitiam faciat, vel ut majus malum evitet, aut majus bonum inducat.</p>
        </div>
        <div xml:id="ta-l3d30q1-Dd1e302" type="articulus">
          <head xml:id="ta-l3d30q1-Hd1e304">Articulus 3</head>

          <head xml:id="ta-l3d30q1-Hd1e307" type="question-title">Utrum majoris meriti sit diligere amicum vel inimicum</head>

          <p xml:id="ta-l3d30q1-d1e310">Ad tertium sic proceditur. Videtur quod majoris meriti sit diligere inimicum quam
            amicum. Matth. 5, 46, dominus dicit: <quote xml:id="ta-l3d30q1-Qd1e312" source="http://scta.info/resource/mt5_46">si dilexeritis eos qui vos diligunt, quam
              mercedem habebitis?</quote> Sed meritum dicitur respectu mercedis. Ergo majoris meriti
            est diligere inimicum quam amicum.</p>
          <p xml:id="ta-l3d30q1-d1e316">Praeterea, illud quod est perfectionis, est majoris meriti: quia caritas perfecta plus
            meretur quam imperfecta. Sed diligere inimicum est caritatis perfectae, diligere autem
            amicum non. Ergo diligere inimicum est majoris meriti.</p>
          <p xml:id="ta-l3d30q1-d1e319">Praeterea, ubi major est difficultas, ibi majus meritum: quia magis pertinet ad
            virtutem quae est circa difficile. Sed diligere inimicum est difficilius quam diligere
            amicum. Ergo est majoris meriti.</p>
          <p xml:id="ta-l3d30q1-d1e323">Praeterea, secundum Gregorium, servitia tanto sunt magis accepta, quanto minus debita.
            Sed minus est debitum diligere inimicum quam diligere amicum. Ergo magis Deo acceptum et
            magis meritorium.</p>
          <p xml:id="ta-l3d30q1-d1e326">Praeterea, virtus merendi est ex gratia. Sed ad dilectionem inimicorum movet tantum
            gratia, ad dilectionem amicorum movet simul natura cum gratia. Ergo magis est meritorium
            diligere inimicum quam diligere amicum.</p>
          <p xml:id="ta-l3d30q1-d1e329">Sed contra, quanto aliquis actus est magis bonus, tanto est magis meritorius. Sed
            melius est diligere amicum quam inimicum, quia est actus magis cadens supra debitam
            materiam. Ergo melius est diligere amicum quam inimicum.</p>
          <p xml:id="ta-l3d30q1-d1e332">Praeterea, minus bonum dimittendum est pro magis bono, si necessitas incumbit. Sed
            dilectio inimicorum dimittenda esset magis quam dilectio amicorum; quod patet ex effectu
            qui affectui proportionatur: quia quando non possumus amicis et inimicis in extrema
            necessitate existentibus subvenire, tenemur magis subvenire amicis quam inimicis. Ergo
            diligere amicum est magis bonum quam diligere inimicum.</p>
          <p xml:id="ta-l3d30q1-d1e335">Praeterea, illud quod est commune et primum, melius est quam illud quod superadditur;
            sicut esse melius est quam vivere, si sine esse consideretur; ut dicit Dionysius. Sed
            diligere amicum est commune et primum fundamentum caritatis, cui superadditur dilectio
            inimicorum. Ergo diligere amicum est melius et magis meritorium quam diligere
            inimicum.</p>
          <p xml:id="ta-l3d30q1-d1e338">Respondeo dicendum, quod praedicta comparatio dilectionum potest intelligi dupliciter,
            scilicet quantum ad actus, et quantum ad habitus. Si quantum ad actus, sciendum est,
            quod quando quaeritur de duobus actibus quis sit melior et magis meritorius, oportet
            quod quaestio intelligatur de illis per se loquendo secundum genus suum. Contingit enim
            quod illud quod secundum genus est minus bonum vel meritorium, aliquo adveniente
            efficiatur magis bonum vel meritorium, sicut parvum opus ex magna caritate factum magis
            est meritorium quam magnum ex parva. Bonitas autem actus ad duo mensuratur, ex quibus
            bonitatem recipit; scilicet ex termino vel objecto, et ex principio, quod est voluntas.
            Ex termino autem habet speciem bonitatis, sed ex voluntate habet rationem merendi; quia
            secundum hoc est in potestate facientis quod ex voluntate procedit. Si ergo comparemus
            dilectionem amici et inimici quantum ad terminos sive objecta; cum objectum magis
            competens dilectioni sit amicus quam inimicus; sic melius est diligere amicum quam
            inimicum. Si vero comparemus duas dilectiones praedictas ad principium, quod est
            voluntas; sic ubi est major conatus voluntatis, ibi oportet esse majus meritum: quia
            quanto est major conatus voluntatis, tanto est ferventior voluntas de fine, propter quem
            attentat illud, quod secundum se sibi est magis repugnans; quamvis sit magis remissa
            quandoque circa id ad quod magis conatur. Meritum autem consistit ex hoc quod voluntas
            ad finem afficitur. Et ideo si comparemus actus talium dilectionum, dilectio inimici est
            magis meritoria, inquantum hujusmodi: quia secundum quod hujusmodi, exigit majorem
            conatum et majorem fervorem circa finem, quamvis dilectio amici sit magis intensa circa
            objectum; sed dilectio amici est melior quantum ad bonitatem essentialem quae
            consequitur speciem actus, quia actus specificatur ex objecto. Si autem comparentur
            praedictae dilectiones quantum ad habitus, sic oportet quod vel intelligatur de
            dilectione inimicorum quae est necessitatis; et sic nulla est comparatio, quia idem
            habitus est aequalis respectu utriusque; vel de dilectione inimicorum quae est
            perfectionis; et sic dilectio inimicorum includit dilectionem amicorum, et non e
            converso; et sic dilectio inimicorum melior est.</p>
          <p xml:id="ta-l3d30q1-d1e342">Ad primum ergo dicendum, quod dilectio qua tantum amici diliguntur, non procedit ex
            gratia; et ideo non potest esse meritoria, nec mercedem habere: sed tamen si actus
            dilectionis qua amicos diligimus, sit gratia informatus, meritorius est, et mercedem
            habet.</p>
          <p xml:id="ta-l3d30q1-d1e345">Ad secundum dicendum, quod diligere inimicum non omnibus modis perfectionis est; sed
            inquantum perfectionis est, efficitur magis meritorium, secundum quod exigit majorem
            conatum.</p>
          <p xml:id="ta-l3d30q1-d1e348">Ad tertium dicendum, quod difficultas non facit ad meritum nisi inquantum facit majorem
            inclinationem et conatum voluntatis in aliquid.</p>
          <p xml:id="ta-l3d30q1-d1e351">Ad quartum dicendum, quod debitum non diminuit rationem meriti nisi quatenus diminuit
            rationem voluntarii, secundum quod quamdam necessitatem importat. Sed si voluntarie
            debitum reddatur, nihilominus ibi erit tantum meriti quantum est ibi de ratione
            voluntarii.</p>
          <p xml:id="ta-l3d30q1-d1e354">Ad quintum dicendum, quod natura non est contraria gratiae: unde admixtio naturae ad
            gratiam non facit remissionem in effectibus gratiae, quae causatur ex permixtione
            contrarii.</p>
          <p xml:id="ta-l3d30q1-d1e357">Ad sextum dicendum, quod actus habet bonitatem ex objecto et ex fine: et bonitas quae
            est ex objecto, est materialis respectu illius quae est ex fine, quam voluntas attendit:
            et penes istam potius consistit meritum.</p>
          <p xml:id="ta-l3d30q1-d1e361">Ad septimum dicendum, quod in illis quae se habent secundum additionem unius ad
            alterum, est consequentia in contrario, non consequentia in ipso; sicut patet in homine
            et animali; sicut enim se habet homo ad animal, ita se habet non animal ad non homo.
            Unde quia conatus qui est in dilectione inimicorum, se habet ex additione ad illum qui
            est in dilectione amicorum; ideo sicut diligere inimicum est meriti, secundum quod est
            major conatus, ita dimittere dilectionem amicorum est magis malum.</p>
          <p xml:id="ta-l3d30q1-d1e364">Ad octavum dicendum, quod ratio illa procedit de bonitate quam actus habet ex propria
            ratione suae speciei, quae est ex objecto.</p>
        </div>
        <div xml:id="ta-l3d30q1-Dd1e369" type="articulus">
          <head xml:id="ta-l3d30q1-Hd1e371">Articulus 4</head>

          <head xml:id="ta-l3d30q1-Hd1e374" type="question-title">Utrum diligere proximum sit magis meritorium quam diligere
            Deum</head>

          <p xml:id="ta-l3d30q1-d1e377">Ad quartum sic proceditur. Videtur quod diligere proximum sit magis meritorium quam
            diligere Deum. Naturalibus enim non meremur. Sed diligere Deum est naturale: quia amor
            summi boni omnibus naturaliter inest, ut dicit Dionysius. Ergo diligere Deum est minus
            meritorium quam diligere proximum, quod non est adeo naturale.</p>
          <p xml:id="ta-l3d30q1-d1e380">Praeterea, illud quod est fructuosius, videtur esse magis meritorium. Sed ea quae
            pertinent ad vitam activam, sunt magis laboriosa et fructuosa quam ea quae pertinent ad
            contemplativam. Ergo sunt magis meritoria. Sed dilectio proximi pertinet ad vitam
            activam, dilectio autem Dei ad contemplativam. Ergo est magis meritorium proximum
            diligere quam diligere Deum.</p>
          <p xml:id="ta-l3d30q1-d1e383">Praeterea, sicut diligere inimicum ponitur in ultimo gradu, ita diligere Deum ponitur
            in primo gradu caritatis. Sed diligere inimicum est magis meritorium quam diligere
            amicum. Ergo eadem ratione diligere proximum quam diligere Deum.</p>
          <p xml:id="ta-l3d30q1-d1e387">Praeterea, illud quod praesupponit aliud et non convertitur, videtur esse perfectius.
            Sed dilectio proximi praesupponit dilectionem Dei, quia est ratio diligendi proximum.
            Ergo dilectio proximi est magis meritoria quam dilectio Dei.</p>
          <p xml:id="ta-l3d30q1-d1e390">Praeterea, actus in quo exigitur major conatus, oportet quod sit magis meritorius. Sed
            major conatus exigitur ad diligendum inimicum quam ad diligendum Deum. Ergo dilectio
            proximi, ad minus quantum ad dilectionem inimicorum, est magis meritoria quam dilectio
            Dei.</p>
          <p xml:id="ta-l3d30q1-d1e393">Sed contra, propter quod unumquodque tale, et illud magis. Sed dilectio proximi non est
            meritoria nisi inquantum ordinatur ad Deum actu vel habitu. Ergo dilectio Dei est magis
            meritoria.</p>
          <p xml:id="ta-l3d30q1-d1e396">Praeterea, quanto caritas est magis intensa, magis erit meritoria. Sed intensius
            diligit caritas Deum quam proximum. Ergo in hoc magis meretur.</p>
          <p xml:id="ta-l3d30q1-d1e399">Praeterea, quaelibet virtus efficacius operatur circa objectum suum, quanto est sibi
            magis proprium, et per se. Sed objectum per se caritatis est Deus, proximus autem non
            nisi consequenter; sicut magnitudo visus consequenter, color per se. Ergo cum mereri sit
            effectus caritatis, videtur quod sicut visus melius cognoscit colorem quam magnitudinem
            (quia circa colorem non decipitur, sicut circa magnitudinem); ita caritas magis mereatur
            in dilectione Dei quam in dilectione proximi.</p>
          <p xml:id="ta-l3d30q1-d1e402">Praeterea, quod est difficilius, videtur esse magis meritorium. Sed diligere Deum
            videtur difficilius quam diligere proximum; dicitur enim 1 Joan. 4, 20: qui
              proximum quem videt, non diligit; <quote xml:id="ta-l3d30q1-Qd1e404" source="http://scta.info/resource/Iio4_20@19-27">Deum quem non videt, quomodo potest
              diligere?</quote> Ergo dilectio Dei est magis meritoria quam dilectio proximi.</p>
          <p xml:id="ta-l3d30q1-d1e409">Respondeo dicendum, quod dilectio Dei est causa et ratio dilectionis proximi; unde
            dilectio Dei includitur virtute in dilectione proximi sicut causa in effectu, et
            dilectio proximi includitur in dilectione Dei sicut effectus in causa potestate.
            Nihilominus tamen alius est motus dilectionis qui terminatur in proximum et qui sistit
            in Deo, sicut alius actus est quo considerantur principia et conclusiones, quamvis
            praedicto modo mutuo se includant. Comparando ergo hos duos motus ex duabus partibus, ut
            supra dictum est, invenimus dilectionem Dei potiorem quam dilectionem proximi, scilicet
            et quantum ad objectum, quod est competentius dilectioni, et quantum ad voluntatem, quae
            intensius et promptius afficitur in Deum quam in proximum; et ideo motus dilectionis in
            Deum est melior et magis meritorius quam motus dilectionis in proximum, nisi dilectio
            proximi procedat ex majore dilectione Dei, quam sit dilectio quae fertur in Deum
            immediate in aliquo actu: quod quidem aliquando contingit, sed non semper: quia minima
            dilectio caritatis in Deum sufficit ut extendat affectum in proximum.</p>
          <p xml:id="ta-l3d30q1-d1e412">Ad primum ergo dicendum, quod illa quae sunt pure naturalia, non sunt meritoria; sed
            illa quae procedunt ex natura perfecta caritate et gratia, sunt meritoria, nec natura
            rationem meriti diminuit, ut dictum est.</p>
          <p xml:id="ta-l3d30q1-d1e415">Ad secundum dicendum, quod supposito quod actus activae vitae sit magis meritorius quam
            actus contemplativae, quod forte non est verum, ut infra, dist. 35, quaest. 1, art. 4,
            quaestiunc. 2, dicetur, non oportet quod dilectio proximi sit magis meritoria quam
            dilectio Dei: quia dilectio Dei est principium eorum quae ad utramque vitam pertinent,
            ut dictum est. Vel aliter dicendum, quod dilectio Dei et proximi, quantum ad actum
            interiorem, pertinet ad vitam contemplativam; unde Gregorius dicit super Ezech. quod
            contemplativa vita insistit dilectioni Dei et proximi; sed quantum ad actus exteriores
            utraque ad vitam activam pertinet; quamvis hujusmodi actus in proximos extendatur, quia
            Deus operum nostrorum non eget.</p>
          <p xml:id="ta-l3d30q1-d1e418">Ad tertium dicendum, quod dilectio inimici non erat magis meritoria nisi inquantum
            procedebat ex fortiori virtute; quae fortitudo attendebatur secundum quod voluntas
            intensius Deo adhaerebat; unde non sequitur quod dilectio proximi sit magis meritoria,
            nisi magis etiam Deus diligeretur.</p>
          <p xml:id="ta-l3d30q1-d1e421">Ad quartum dicendum, quod dilectio proximi praesupponit dilectionem Dei, non sicut
            perfectius minus perfectum, sicut erat in aliis gradibus, sed sicut effectus causam; et
            ideo ratio non sequitur.</p>
          <p xml:id="ta-l3d30q1-d1e424">Ad quintum dicendum, quod ille conatus voluntatis non est nisi ex hoc quod vehementius
            ad Deum afficitur, ut dictum est prius: quia nullus conatur ad aliquid, nisi secundum
            desiderium finis.</p>
          <p xml:id="ta-l3d30q1-d1e428">Hoc autem quod in contrarium objicitur, quod diligere Deum est difficilius,
            intelligendum est non de dilectione naturali, qua omnia ipsum amant, sed de dilectione
            gratuita. Et haec etiam dicitur difficilior, non quasi laboriosior, cum sit dulcior, sed
            quia magis vires naturae excedit, quia est in altius objectum.</p>
        </div>
        <div xml:id="ta-l3d30q1-Dd1e432" type="articulus">
          <head xml:id="ta-l3d30q1-Hd1e434">Articulus 5</head>

          <head xml:id="ta-l3d30q1-Hd1e437" type="question-title">Utrum meritum consistat principaliter in caritate</head>

          <p xml:id="ta-l3d30q1-d1e440">Ad quintum sic proceditur. Videtur quod meritum non consistat in caritate
            principaliter. Gratia enim dicitur esse principium merendi. Sed caritas non est idem
            quod gratia. Ergo non consistit meritum principaliter penes caritatem.</p>
          <p xml:id="ta-l3d30q1-d1e443">Praeterea, actus est meritorius per ordinem ad finem, sicut et laudabilis. Sed
            cujuslibet virtutis est facere actum laudabilem. Ergo et facere actum meritorium; et ita
            videtur quod meritum non consistat penes caritatem.</p>
          <p xml:id="ta-l3d30q1-d1e446">Praeterea, nullus meretur nisi justificatus. Sed fidei est justificare, ut patet Rom.
            5. Ergo apud ipsam praecipue est virtus meritoria.</p>
          <p xml:id="ta-l3d30q1-d1e450">Praeterea, illud quod facit ad diminutionem meriti, non videtur esse radix merendi. Sed
            caritas facit diminutionem meriti, quia facit omnia facilia non solum inquantum est
            habitus, sed etiam inquantum est amor, ut ex praedictis patet. Cum ergo difficultas
            faciat ad meritum, videtur quod caritas non sit radix merendi.</p>
          <p xml:id="ta-l3d30q1-d1e453">Praeterea, si caritas esset radix merendi, ubicumque esset aequalis caritas, esset
            aequale meritum. Sed aliquando aliquis habens parvam caritatem, facit aliquem actum in
            quo magis meretur quam ille qui habet magnam caritatem in aliquo parvo actu quem facit.
            Ergo caritas non est radix merendi.</p>
          <p xml:id="ta-l3d30q1-d1e456">Sed contra, illud videtur esse radix merendi sine quo nullum meritum valet. Sed caritas
            est hujusmodi, ut patet 1 Corinth. 13. Ergo caritas est radix merendi.</p>
          <p xml:id="ta-l3d30q1-d1e459">Praeterea, illud videtur esse radix merendi quod opponitur omni demerito. Sed caritas
            est hujusmodi. Ergo ipsa est radix merendi.</p>
          <p xml:id="ta-l3d30q1-d1e462">Praeterea, ex hoc meremur quod Deo conjungimur. Sed hoc facit caritas. Ergo ipsa est
            radix merendi.</p>
          <p xml:id="ta-l3d30q1-d1e465">Respondeo dicendum, quod sicut supra, dist. 18, art. 2, dictum est, meritum proprie
            dicitur quod aliquis exhibet ad hoc quod faciat aliquid suum, quod est praemium meriti.
            Unde ad meritum requiruntur duo principaliter. Unum est quod sit exhibitum, et non
            extortum. Et quia nihil potest exhiberi nisi quod in potestate exhibentis est, ideo
            requiritur quod sit voluntarium, quia voluntas facit nos esse dominos nostrorum actuum.
            Aliud requiritur ut hoc quod exhibetur, sit sufficiens ad faciendum suum illud quod
            exhibetur. Et ex utraque parte principalitas merendi est ex caritate. Ipsa enim est in
            voluntate, sicut in subjecto, ipsam perficiens quantum ad primum actum ejus, et
            principalem: et iterum cum sit amor Dei, facit amatum ipsum, quod est proemium, esse
            suum, inquantum unit ei; et ideo principalitas meriti est in caritate, in aliis autem
            secundum quod caritate informantur.</p>
          <p xml:id="ta-l3d30q1-d1e469">Ad primum ergo dicendum, quod gratia facit meritum sicut principium remotum constituens
            nos in esse spirituali, sine quo non possumus mereri aliquod spirituale; sed caritas est
            sicut principium proximum.</p>
          <p xml:id="ta-l3d30q1-d1e472">Ad secundum dicendum, quod fides non justificat nisi per caritatem sit formata. Ideo
            autem specialiter fidei attribuitur justificatio, quia primum in quo distinguitur justus
            ab injusto, est actus fidei, sicut primum in quo distinguitur vivum a non vivo, est
            actus nutritivae potentiae; et ideo dicitur vivere secundum illam potentiam, et sentire
            secundum tactum, qui est primus sensuum, ut dicitur 2 de anima.</p>
          <p xml:id="ta-l3d30q1-d1e475">Ad tertium dicendum, quod actus aliarum virtutum non sunt meritorii nisi inquantum sunt
            informati caritate; sicut nec actus virtutum sunt laudabiles nisi inquantum sunt
            voluntarii.</p>
          <p xml:id="ta-l3d30q1-d1e478">Ad quartum dicendum, quod difficultas non facit ad meritum, nisi forte dimissionis
            poenae per modum cujusdam commutationis; sed ad meritum quod ordinatur ad consecutionem
            boni, ad quod proprie ordinem habet, non facit, nisi secundum quod exigitur major
            conatus, qui est secundum majorem inclinationem voluntatis in illud. Et quia habitus et
            amor ex hoc faciunt facilitatem, quia faciunt majorem inclinationem voluntatis; ideo
            talis facilitas non diminuit rationem meriti.</p>
          <p xml:id="ta-l3d30q1-d1e481">Ad quintum dicendum, quod habitus virtutum quamvis inclinent voluntatem, tamen non
            cogunt: et ideo potest esse quod habitum majorem habens, quandoque minorem intensionem
            inducit in actu, sicut etiam quandoque nullam: et tunc actus ex majori caritate
            procedens minus intensus, est magis meritorius respectu praemii accidentalis, quod
            respicit ipsum actum; sed minus respectu praemii essentialis, quod respicit capacitatem,
            quae est ex habitu caritatis.</p>
        </div>
        <div xml:id="ta-l3d30q1-Dd1e485">
          <head xml:id="ta-l3d30q1-Hd1e487">Expositio textus</head>
          <p xml:id="ta-l3d30q1-d1e490"><quote xml:id="ta-l3d30q1-Qd1e491">An unus et idem motus sit erga amicum et inimicum</quote>. Hoc est impossibile,
            nisi unus propter alterum diligatur, et actuali consideratione referatur in illud.
              <quote xml:id="ta-l3d30q1-Qd1e494">Erga amicum ferventior</quote>. Hoc intelligendum respectu ipsius objecti; sed
            respectu finis, ille qui habet majorem conatum, inquantum hujusmodi, est ferventior.
              <quote xml:id="ta-l3d30q1-Qd1e497">Cum dicitur in oratione: dimitte nobis debita nostra, sicut et nos dimittimus
              debitoribus nostris</quote>. Videtur secundum hoc quod quicumque servat rancorem,
            peccat dicendo hanc orationem. Et dicendum, quod non peccat: quia non dicit eam in
            persona sua, sed in persona Ecclesiae: vel si in persona sua, non quantum ad id quod
            agit, sed quantum ad id ad quod optat pervenire.</p>
        </div>
      </div>
    </body>
  </text>
</TEI>