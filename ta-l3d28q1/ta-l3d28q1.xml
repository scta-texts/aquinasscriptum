<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum III, Distinctio 28, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum III, Distinctio 28, Quaestio 1</title>
          <date when="2016-03-13">March 13, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-13">March 13, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="106vb" select="dd"/>
      </div>
    </front>
    <body>
      <div xml:id="ta-l3d28q1">
        <head xml:id="ta-l3d28q1-Hd1e97">Librum III, Distinctio 28, Quaestio 1</head>
        <div xml:id="ta-l3d28q1-Dd1e100">
          <head xml:id="ta-l3d28q1-Hd1e102">Prooemium</head>
          <p xml:id="ta-l3d28q1-d1e105">Hic determinat de caritate per comparationem ad ipsum diligibile; et dividitur in duas
            partes: in prima inquirit quid sit per caritatem diligendum; in secunda quo ordine,
            distinct. 29, ibi: <quote xml:id="ta-l3d28q1-Qd1e107">post praedicta de ordine caritatis agendum est</quote>. Prima
            in tres: in prima ostendit ad quos se extendit praeceptum caritatis quantum ad homines;
            in secunda quantum ad Angelos, ibi: <quote xml:id="ta-l3d28q1-Qd1e110">oritur autem hic quaestio</quote>; in tertia
            elicit ex dictis quamdam distinctionem, ibi: <quote xml:id="ta-l3d28q1-Qd1e113">hic notandum est</quote>. Circa
            primum duo facit: primo determinat veritatem; secundo removet dubitationem, ibi:
              <quote xml:id="ta-l3d28q1-Qd1e116">hic videtur Augustinus tradere, quod ex praecepto non teneamur diligere
              nosmetipsos</quote>. Hic quaeruntur septem: 1 utrum virtutes sint ex caritate
            diligendae; 2 utrum inanimata; 3 utrum Angeli; 4 utrum Daemones; 5 utrum mali homines; 6
            utrum homo ex caritate seipsum diligere possit; 7 utrum proprium corpus.</p>
        </div>
        <div xml:id="ta-l3d28q1-Dd1e121" type="articulus">
          <head xml:id="ta-l3d28q1-Hd1e123">Articulus 1</head>

          <head xml:id="ta-l3d28q1-Hd1e126" type="questionTitle">Utrum virtutes sint diligendae ex caritate</head>

          <p xml:id="ta-l3d28q1-d1e129">Ad primum sic proceditur. Videtur quod virtutes ex caritate sint diligendae. Augustinus
            enim dicit: <quote xml:id="ta-l3d28q1-Qd1e131">qui diligit fratrem, dilectionem qua diligit magis diligit</quote>.
            Sed dilectio qua proximus diligitur, est virtus caritatis. Ergo virtutes ex caritate
            sunt diligendae, cum proximus diligatur ex caritate.</p>
          <p xml:id="ta-l3d28q1-d1e135">Praeterea, propter quod unumquodque, illud magis. Sed amicitia vera diligit amicum
            propter honestum. Ergo diligit honestum etiam magis quam amicum. Ergo et caritas, quae
            est amicitia quaedam, ut dictum est, dist. 27, quaest. 2, art. 1, corp., magis est
            dilectiva virtutum quam etiam proximorum.</p>
          <p xml:id="ta-l3d28q1-d1e138">Praeterea, actus primi et actus reflexi super eos ad eamdem potentiam pertinent, quia
            sunt ejusdem rationis; sicut intelligere aliquod intelligibile, et intelligere se
            intelligere. Sed ad actus ejusdem rationis pertinet eadem virtus. Ergo cum per caritatem
            diligatur proximus, per caritatem diligetur dilectio qua diligitur proximus: et eadem
            ratione aliae virtutes.</p>
          <p xml:id="ta-l3d28q1-d1e142">Praeterea, ex caritate diligenda sunt illa quae ad beatitudinem referuntur. Sed
            virtutibus in beatitudinem ducimur, et nobiscum manent in beatitudine. Ergo virtutes ex
            caritate sunt diligendae.</p>
          <p xml:id="ta-l3d28q1-d1e145">Praeterea, caritas est dilectio finis ultimi. Sed ultimus finis nostrae vitae est
            beatitudo. Ergo beatitudinem ex caritate diligere debemus. Sed virtutes et gratiae, cum
            consummantur, in beatitudinem transeunt. Ergo virtutes diligendae sunt ex caritate.</p>
          <p xml:id="ta-l3d28q1-d1e148">Sed contra est quod Augustinus sufficienter enumerat ea quae sunt diligenda ex
            caritate, et nullam mentionem facit de virtutibus, ut patet in littera.</p>
          <p xml:id="ta-l3d28q1-d1e151">Praeterea, illud quod propter nos tantum diligimus, non diligitur ex caritate: quia
              <quote xml:id="ta-l3d28q1-Qd1e153">caritas non quaerit quae sua sunt</quote>; 1 Cor. 13, 5. Sed virtutes propter
            nos tantum diligimus, quia in seipsis non subsistunt, cum accidentia sint; unde neque
            bonitatem habent, nisi secundum quod in nobis sunt. Ergo non sunt diligendae ex
            caritate.</p>
          <p xml:id="ta-l3d28q1-d1e157">Praeterea, illa sola sunt ex caritate diligenda quae nobiscum participant beatitudinem.
            Sed virtutes, cum sint accidentia, non sunt capabilia beatitudinis, nec etiam vitae.
            Ergo non sunt ex caritate diligendae.</p>
          <p xml:id="ta-l3d28q1-d1e160">Respondeo dicendum, quod cum caritas amorem includat, et aliquid addat, diligi aliquid
            ex caritate contingit dupliciter. Uno modo sicut id ad quod amicitia caritatis
            terminatur; et hoc modo non diligitur ex caritate nisi illud ad quod nata est amicitia
            esse. Amicitia autem non potest esse ad virtutes, nec ad aliqua accidentia, propter duo.
            Primo, quia amicitia facit ut homo velit amicum esse, et bona habere. Accidentia autem
            non habent esse per se, nec bonitatem per se, sed eorum esse et bene esse est eis in
            substantiis; unde quod volumus virtutes et accidentia esse, hoc ad substantiam refertur,
            quam volumus sub illis accidentibus esse vel bene esse habere. Secundo, quia amicitia
            consistit in quadam societate, secundum quod amati seipsos redamant, et eadem operantur,
            et simul conversantur; unde amicitia non potest esse nisi ad aliquid quod sit natum
            agere. Et quia agere non est accidentium, sed substantiarum, ideo non potest esse
            amicitia ad virtutes, neque ad alia accidentia; et ideo non possunt virtutes diligi ex
            caritate, sicut ad quae caritas terminetur. Alio modo potest aliquid diligi ex caritate
            sicut ad quod terminatur amor, seu dilectio, qui in caritate includitur, quamvis ad
            illud amicitia non sit; et hic amor ordinatur ad amorem alicujus quod principaliter
            amatur, et concupiscentiae dilectio dicitur; sicut amicus dicitur amare sanitatem amici
            sui; et hoc modo virtutes ex caritate diliguntur.</p>
          <p xml:id="ta-l3d28q1-d1e164">Ad primum ergo dicendum, quod Augustinus loquitur de dilectione quae Deus est, qua
            diligitur proximus effective et exemplariter.</p>
          <p xml:id="ta-l3d28q1-d1e167">Ad secundum dicendum, quod virtus vel honestum non est causa finalis quare amicus
            diligatur, sed formaliter facit eum diligibilem; unde non sequitur quod virtus sit magis
            diligibilis, vel eadem ratione diligibilis: sicut non sequitur quod albedo sit magis
            alba quam corpus album.</p>
          <p xml:id="ta-l3d28q1-d1e170">Ad tertium dicendum, quod diligere dilectionem, ad caritatem pertinet, sed non sicut ad
            quod caritas terminatur.</p>
          <p xml:id="ta-l3d28q1-d1e173">Ad quartum dicendum, quod caritas terminatur ad illa quae ad beatitudinem referuntur
            sicut possibilia participare beatitudinem. Sic autem non refertur ad beatitudinem
            virtus, quia virtus beata fieri non potest.</p>
          <p xml:id="ta-l3d28q1-d1e176">Ad quintum dicendum, quod finis ad quem principaliter terminatur caritas, est ipsa
            beatitudo increata. Sed de beatitudine creata est eadem ratio et de virtutibus.</p>
        </div>
        <div xml:id="ta-l3d28q1-Dd1e180" type="articulus">
          <head xml:id="ta-l3d28q1-Hd1e182">Articulus 2</head>

          <head xml:id="ta-l3d28q1-Hd1e185" type="questionTitle">Utrum creaturae irrationales ex caritate sint diligendae</head>

          <p xml:id="ta-l3d28q1-d1e188">Ad secundum sic proceditur. Videtur quod creaturae irrationales ex caritate diligendae
            sint. Omnis enim dilectio meritoria ad caritatem pertinet. Sed aliquis potest meritorie
            diligere aliqua irrationalia, sicut cum quis diligit ea referendo in Deum, vel quia
            factae sunt a Deo, vel quia juvant tendentes in Deum. Ergo creaturae irrationales sunt
            diligendae ex caritate.</p>
          <p xml:id="ta-l3d28q1-d1e191">Praeterea, caritas facit hominem conformem Deo in diligendo. Sed Deus ex caritate
            diligit creaturas irrationales. Sapient. 11, 25: <quote xml:id="ta-l3d28q1-Qd1e193">diligis omnia quae sunt</quote>.
            Ergo et homo ex caritate creaturas irrationales diligere debet.</p>
          <p xml:id="ta-l3d28q1-d1e197">Praeterea, creaturae rationales sunt ex caritate diligendae, quia in ipsis est
            similitudo Dei. Sed in creaturis irrationalibus invenitur aliqua similitudo Dei, licet
            non tanta sicut in rationalibus. Ergo irrationalia sunt ex caritate diligenda.</p>
          <p xml:id="ta-l3d28q1-d1e201">Praeterea, fides est virtus theologica, sicut et caritas. Sed fides extendit se etiam
            ad irrationales creaturas, secundum quod homo eas a Deo creatas credit, et divina
            providentia regi. Ergo et caritas.</p>
          <p xml:id="ta-l3d28q1-d1e204">Sed contra, Augustinus dicit, quod illa sola sunt ex caritate diligenda quae nobiscum
            societate quadam referuntur in Deum. Sed irrationalia non sunt hujusmodi. Ergo non sunt
            ex caritate diligenda.</p>
          <p xml:id="ta-l3d28q1-d1e207">Praeterea, caritas includit benevolentiam; ut supra dictum est, dist. 27, art. 1. Sed
            benevolentia non potest esse ad irrationalia, ut dicit philosophus in 8 Ethic. Ergo nec
            caritas.</p>
          <p xml:id="ta-l3d28q1-d1e210">Respondeo dicendum, quod ad res irrationales non potest esse amicitia eisdem rationibus
            quibus nec ad accidentia. Quamvis enim esse habeant in quo subsistant, et operationes
            aliquas habeant, non tamen nobiscum in vita communicant humana neque quantum ad esse,
            neque quantum ad operationem vitae; et ideo non est ad ea benevolentia, secundum quam
            volumus amicum esse, et habere bona; quod irrationalibus non volumus, nisi secundum quod
            ad hominem referuntur: neque concordia, secundum quod eadem volumus et agimus amicis:
            quod ad irrationalia esse non potest, cum nobiscum in eisdem operibus non possint
            communicare; et ideo non possunt diligi ex caritate, sicut ad quae caritas terminatur:
            possunt tamen diligi ex caritate, sicut ea ad quae amor, quem caritas includit,
            terminatur, qui est amor concupiscentiae; sicut amicus amat possessiones, et alia sui
            amici, non tamen ad ea amicitiam habet. Nec ista dilectio est tantum imperata ex
            caritate, sed etiam elicita: quia caritas elicit actum dilectionis non tantum ad ea ad
            quae principaliter est caritas, sed etiam ad alia quae in illa ordinantur: et sic
            diliguntur ex caritate inanimata, inquantum ordinantur ad ea ad quae principaliter et
            directe est caritas.</p>
          <p xml:id="ta-l3d28q1-d1e213">Ad primum ergo dicendum, quod dilectio inanimatorum ad caritatem pertinet non sicut ad
            quae caritas habeatur.</p>
          <p xml:id="ta-l3d28q1-d1e216">Ad secundum dicendum, quod Deus diligit ex caritate creaturas, non tamen habet
            caritatem nisi ad creaturas rationales, quas ad beatitudinem creavit per quam
            efficiuntur suae vitae participes.</p>
          <p xml:id="ta-l3d28q1-d1e220">Ad tertium dicendum, quod similitudo imaginis quae est in creaturis rationalibus, facit
            eas cum Deo et ad invicem capaces unius et ejusdem vitae, scilicet gloriae, ad quod non
            sufficit similitudo vestigii, quae est in aliis creaturis; unde non est simile.</p>
          <p xml:id="ta-l3d28q1-d1e223">Ad quartum dicendum, quod fides non importat aliquam associationem credentis ad
            creditum, sicut caritas amantis ad amatum; et ideo non est similis ratio utrobique.</p>
        </div>
        <div xml:id="ta-l3d28q1-Dd1e227" type="articulus">
          <head xml:id="ta-l3d28q1-Hd1e229">Articulus 3</head>

          <head xml:id="ta-l3d28q1-Hd1e232" type="questionTitle">Utrum Angeli ex caritate sint diligendi</head>

          <p xml:id="ta-l3d28q1-d1e235">Ad tertium sic proceditur. Videtur quod Angeli non sint diligendi ex caritate. Quia, ut
            dictum est, art. 1 et 2, corp., caritas non est hominis ad ea quae vitam humanam non
            participant. Sed Angeli non vivunt vita humana. Ergo caritas non facit Angelos ab
            hominibus diligi.</p>
          <p xml:id="ta-l3d28q1-d1e238">Praeterea, caritas, cum sit amicitia, est inter eos qui ad invicem nati sunt
            conversari. Sed Angelorum qui dicuntur dii, conversatio non est cum hominibus, ut
            dicitur Daniel. 11. Ergo Angeli ex caritate non sunt diligendi.</p>
          <p xml:id="ta-l3d28q1-d1e241">Praeterea, caritas, cum sit amicitia, aequalitas quaedam est. Sed Angeli sunt nobis
            multo superiores. Ergo ad eos caritas vel amicitia haberi non potest.</p>
          <p xml:id="ta-l3d28q1-d1e245">Praeterea, plus distant a nobis Angeli, cum sint incorporei, et ita alterius generis,
            quam animalia irrationalia, quae sunt unius generis nobiscum. Sed animalia irrationalia
            non possumus diligere ex caritate. Ergo multo minus Angelos.</p>
          <p xml:id="ta-l3d28q1-d1e248">Sed contra, proximi sunt diligendi ex caritate. Sed Angeli sunt nobis proximi, ut
            dicitur in littera. Ergo sunt ex caritate diligendi.</p>
          <p xml:id="ta-l3d28q1-d1e251">Praeterea, amicitia facit amicos idem velle, et ejusdem amicos esse. Sed Deus ex
            caritate diligit Angelos, sicut et nos. Ergo et nos debemus ex caritate Angelos
            diligere.</p>
          <p xml:id="ta-l3d28q1-d1e254">Respondeo dicendum, sicut dictum est, quod caritas non potest esse, sicut nec amicitia,
            nisi inter eos qui eamdem vitam participant. Vita autem hominis et Angeli est duplex.
            Una quae competit eis secundum naturam suam; et sic homines et Angeli non communicant in
            eadem vita; sed homines ad invicem, et Angeli ad invicem, quia convenit eis circa easdem
            operationes occupari. Alia vita utriusque est per gratiam, secundum quam fiunt
            participes divinae vitae; et in hac vita communicant et ad invicem, et cum Deo. Et ideo
            secundum hanc vitam potest esse amicitia eorum ad invicem, et haec amicitia est
            caritas.</p>
          <p xml:id="ta-l3d28q1-d1e257">Ad primum ergo dicendum, quod vita humana dicitur dupliciter: vel quae est secundum
            humanam naturam, et sic non communicant Angeli in vita humana; vel quae est hominis
            secundum participationem divinae vitae, et sic communicant in humana vita.</p>
          <p xml:id="ta-l3d28q1-d1e260">Ad secundum dicendum, quod nati sunt ad invicem conversari homines et Angeli in patria,
            quando erimus aequales Angelis, ut dicitur Matth. 22: et sic in hac vita aliquo modo cum
            Angelis conversamur, inquantum angelicam vitam in terris ducimus.</p>
          <p xml:id="ta-l3d28q1-d1e264">Ad tertium dicendum, quod amicitia non requirit aequalitatem aequiparantiae, sed
            aequalitatem proportionis, ut scilicet unus amicorum operetur ad alterum secundum suam
            proportionem, ut dicitur in 8 Ethic.: tamen magna inaequalitas amicitiam solvit, quando
            scilicet non communicant in eadem vita.</p>
          <p xml:id="ta-l3d28q1-d1e267">Ad quartum dicendum, quod cum Angelis magis communicamus quam cum brutis quantum ad
            animam: sed cum brutis quantum ad corpus, et ad virtutes corporeas. Homo autem, ut dicit
            philosophus in 9 Ethic., magis est id quod est ex parte animae quam ex parte corporis:
            quia unumquodque est id quod est potissimum in ipso; et ideo, simpliciter loquendo,
            magis distamus a brutis quam ab Angelis.</p>
        </div>
        <div xml:id="ta-l3d28q1-Dd1e272" type="articulus">
          <head xml:id="ta-l3d28q1-Hd1e274">Articulus 4</head>

          <head xml:id="ta-l3d28q1-Hd1e277" type="questionTitle">Utrum ad malos homines caritatem habere debeamus</head>

          <p xml:id="ta-l3d28q1-d1e280">Ad quartum sic proceditur. Videtur quod ad malos homines caritatem habere non possimus.
            Caritas enim exigit communicationem in divina vita, quae est per gratiam, ut dictum est,
            2, dist. 27, quaest. 2, art. 2. Sed haec vita non est in peccatoribus. Ergo non sunt ex
            caritate diligendi.</p>
          <p xml:id="ta-l3d28q1-d1e283">Praeterea, sicut similitudo est causa dilectionis, ita dissimilitudo est causa
            contrarii. Sed mali sunt dissimiles bonis. Ergo non sunt ab eis ex caritate
            diligendi.</p>
          <p xml:id="ta-l3d28q1-d1e286">Praeterea, sicut philosophus dicit, 9 Ethic., impossibile est amicitiam esse inter eos
            qui non eisdem gaudent. Sed boni et mali non gaudent eisdem, sed contrariis. Ergo non
            potest esse amicitia eorum ad invicem.</p>
          <p xml:id="ta-l3d28q1-d1e290">Praeterea, amicitia redamantium est, ut philosophus dicit. Sed mali non redamant nos,
            sed odiunt bonos. Ergo nec boni ex caritate debent diligere malos.</p>
          <p xml:id="ta-l3d28q1-d1e293">Praeterea, amicorum est ad eumdem amicitiam habere. Si ergo boni ex caritate diligunt
            malos, et mali seipsos diligent. Hoc autem falsum est: quia philosophus probat, quod
            nullus malus sui ipsius amicus est. Ergo mali non sunt ex caritate diligendi.</p>
          <p xml:id="ta-l3d28q1-d1e296">Sed contra, Matth. 5, 44: <quote xml:id="ta-l3d28q1-Qd1e298" source="http://scta.info/resource/mt5_44">diligite inimicos vestros</quote>. Sed omnis qui
            inimicatur, malus est. Ergo mali ex caritate sunt diligendi.</p>
          <p xml:id="ta-l3d28q1-d1e302">Praeterea, quibuscumque est benefaciendum, illi sunt ex caritate diligendi. Sed malis
            debemus benefacere, convertendo eos, et in necessariis subveniendo eis. Ergo mali sunt
            ex caritate diligendi.</p>
          <p xml:id="ta-l3d28q1-d1e305">Respondeo dicendum, quod in malis est duo considerare: scilicet naturam qua homines
            sunt, et malitiam qua mali sunt. Quia ergo secundum naturam suam sunt ad imaginem Dei,
            et vitae divinae capaces sunt, ideo secundum naturam sunt ex caritate diligendi. Malitia
            autem ipsorum est contraria divinae bonitati, et ideo ipsa in eis odienda est. Unde
            Augustinus dicit: <quote xml:id="ta-l3d28q1-Qd1e307">sic diligendi sunt homines, ut eorum non diligantur
              errores</quote>.</p>
          <p xml:id="ta-l3d28q1-d1e311">Ad primum ergo dicendum, quod caritas non exigit communicationem in divina vita in
            actu, sed sufficit ut sit in potentia: quia quod est in potentia, quodammodo est.</p>
          <p xml:id="ta-l3d28q1-d1e315">Ad secundum dicendum, quod illud secundum quod nobis dissimiles sunt, odire debemus
            naturam diligere, quia eorum malitia bonitati naturae repugnat.</p>
          <p xml:id="ta-l3d28q1-d1e318">Ad tertium dicendum, quod quamvis quantum ad id quod nunc est, non gaudeant eisdem,
            tamen possibile est ut eisdem gaudeant; et ideo dicit philosophus in 9 Ethic., quod non
            confestim dissolvenda est amicitia ad eum qui ex bono factus est malus, sed multo plus
            adjuvandi sunt ad recuperandam bonitatem virtutis quam ad recuperandam possessionem
            bonorum temporalium.</p>
          <p xml:id="ta-l3d28q1-d1e321">Ad quartum dicendum, quod quamvis actu non redament, tamen nati sunt redamare, et
            praecipue in vita futura, cujus vitae communicationem praecipue attendit caritas; unde
            bene potest esse etiam inter eos qui se in hac vita non cognoscunt.</p>
          <p xml:id="ta-l3d28q1-d1e324">Ad quintum dicendum, quod malus in seipso divisus est, quia per affectum malitiae
            impugnat bonitatem naturae; et secundum hoc dicitur seipsum odire. Nos autem malos
            quantum ad naturam quam habent, diligere debemus, non quantum ad malitiam.</p>
        </div>
        <div xml:id="ta-l3d28q1-Dd1e328" type="articulus">
          <head xml:id="ta-l3d28q1-Hd1e330">Articulus 5</head>

          <head xml:id="ta-l3d28q1-Hd1e333" type="questionTitle">Utrum Daemones ex caritate sint diligendi</head>

          <p xml:id="ta-l3d28q1-d1e336">Ad quintum sic proceditur. Videtur quod Daemones ex caritate sint diligendi. Lev. 19,
            18: <quote xml:id="ta-l3d28q1-Qd1e338">dilige proximum tuum</quote>. Glossa: <quote xml:id="ta-l3d28q1-Qd1e341">proximus non propinquitate
              sanguinis intelligendus est, sed societate rationis</quote>. Sed Daemones et damnati
            nobiscum habent societatem in ratione. Ergo sunt ex caritate diligendi.</p>
          <p xml:id="ta-l3d28q1-d1e345">Praeterea, dictum est, art. praec., quod malos debemus diligere ratione naturae, quae
            in eis bona est. Sed, sicut dicit Dionysius, in Daemonibus est etiam natura bona: quia
            bona naturalia per peccatum non amiserunt. Ergo sunt diligendi ex caritate.</p>
          <p xml:id="ta-l3d28q1-d1e348">Praeterea, omnem creaturam rationalem quam Deus diligit, ex caritate diligit. Sed Deus
            diligit Daemones, quia diligit omnia quae fecit. Ergo ex caritate diligit eos, cum sint
            rationales creaturae. Ergo et nos ex caritate debemus eos diligere.</p>
          <p xml:id="ta-l3d28q1-d1e352">Praeterea, quod facit ad cumulum nostri meriti et ad Dei gloriam, debemus ex caritate
            diligere. Sed Daemones, inquantum nos tentant, nobis proficiunt, sicut in 2 Lib., dist.
            6, dictum est; et iterum gloria Dei in eis manifestatur. Ergo sunt ex caritate
            diligendi.</p>
          <p xml:id="ta-l3d28q1-d1e355">Sed contra, cum amicis communicandum est. Sed omnis communicatio ad Daemones est nobis
            interdicta; unde Isaiae 38 reprehenduntur illi qui dicuntur cum morte et Inferno pactum
            iniisse. Ergo Daemones non sunt ex caritate diligendi.</p>
          <p xml:id="ta-l3d28q1-d1e358">Praeterea, Augustinus dicit, quod proximus ex caritate diligitur, vel quia justus est,
            vel ut justus sit. Sed Daemones neque justi sunt, neque justi esse possunt. Ergo ex
            caritate diligendi non sunt.</p>
          <p xml:id="ta-l3d28q1-d1e361">Respondeo dicendum, quod, sicut praedictum est, ex caritate diligitur aliquid
            dupliciter: uno modo sicut id ad quod habetur caritas; alio modo sicut id ad quod
            terminatur aliquo modo amor, quem includit caritas, inquantum ordinatur ad aliquod eorum
            ad quae habetur caritas. Primo igitur modo Daemones non sunt ex caritate diligendi: quia
            non communicant nobiscum in vita divina neque actu neque potentia; et similiter est
            etiam de damnatis. Unde philosophus dicit, quod amicitia est dissolvenda ad illos qui
            sunt insanabiles propter malitiam abundantem. Haec autem insanabilitas quamvis in hac
            vita contingat in quibusdam consideratis humanis viribus, non tamen contingit nisi post
            hanc vitam considerato ordine divinae misericordiae. Caritas autem attendit quod divinum
            est, sed amicitia quod humanum; et ideo amicitia politica dissolvitur ad illos qui
            secundum humanas considerationes, insanabiles sunt effecti; quod etiam in hac vita
            quandoque contingit; sed caritas non dissolvitur ad aliquem in hac vita, quantumcumque
            sit malus: quia adhuc secundum ordinem divinae misericordiae, manet possibilitas ad
            vitam gloriae; sed post hanc vitam non manet; et ideo per modum praedictum neque
            damnati, neque Daemones sunt ex caritate diligendi. Quantum autem ad secundum modum,
            Daemonum natura ex caritate diligi potest, inquantum est creatura Dei; non autem
            Daemones, quia hoc nomen vitium principaliter ipsorum designat.</p>
          <p xml:id="ta-l3d28q1-d1e364">Ad primum ergo dicendum, quod intelligendum est de societate rationis, in qua manet
            ordo ad vitam gratiae, cujusmodi communicationem requirit caritas.</p>
          <p xml:id="ta-l3d28q1-d1e367">Ad secundum dicendum, quod in peccatoribus quamdiu in hac vita sunt, adhuc ratione
            naturae manet potestas ad gratiam, non autem in damnatis et Daemonibus; et ideo non est
            similis ratio.</p>
          <p xml:id="ta-l3d28q1-d1e371">Ad tertium dicendum, quod Deus diligit naturam Daemonum, non quasi ad eam caritatem
            habeat, sed inquantum est effectus ejus: et hoc modo etiam nos eam debemus diligere.</p>
          <p xml:id="ta-l3d28q1-d1e374">Ad quartum dicendum, quod hoc quod Daemones prosint nobis ad meritum, et quod eorum
            actus et vita in gloriam Dei cedant, est per accidens, praeter intentionem eorum: et ex
            eo quod est secundum accidens, non est sumendum judicium de re aliqua.</p>
        </div>
        <div xml:id="ta-l3d28q1-Dd1e378" type="articulus">
          <head xml:id="ta-l3d28q1-Hd1e380">Articulus 6</head>

          <head xml:id="ta-l3d28q1-Hd1e383" type="questionTitle">Utrum homo debeat seipsum ex caritate diligere</head>

          <p xml:id="ta-l3d28q1-d1e386">Ad sextum sic proceditur. Videtur quod homo non debeat seipsum diligere ex caritate.
            Quia, sicut dicit Gregorius, <quote xml:id="ta-l3d28q1-Qd1e388">caritas minus quam inter duos haberi non
              potest</quote>. Ergo non potest esse alicujus ad seipsum.</p>
          <p xml:id="ta-l3d28q1-d1e392">Praeterea, amicitia redamationem exigit, et communicationem in vita, et alia hujusmodi,
            quae non sunt hominis ad seipsum. Sed caritas amicitia quaedam est. Ergo caritas non est
            hominis ad seipsum.</p>
          <p xml:id="ta-l3d28q1-d1e395">Praeterea, caritas amor quidam est. Amor autem, ut dicit Dionysius, est unitiva virtus.
            Cum ergo unio non sit nisi diversorum, videtur quod caritas non possit esse ad
            seipsum.</p>
          <p xml:id="ta-l3d28q1-d1e399">Praeterea, amicitia in aequalitate consistit, sicut justitia, ut dicitur 8 Ethic., cap.
            9. Sed justitia non est ad seipsum, proprie loquendo, ut philosophus dicit. Ergo neque
            amicitia seu caritas.</p>
          <p xml:id="ta-l3d28q1-d1e402">Praeterea, nihil vituperabile est diligendum ex caritate. Sed amare seipsum est
            vituperabile, ut patet 2 Tim. 3, 2: <quote xml:id="ta-l3d28q1-Qd1e404">erunt homines se ipsos amantes</quote>. Ergo
            ex caritate homo seipsum non diligit.</p>
          <p xml:id="ta-l3d28q1-d1e408">Sed contra, homo debet diligere proximum sicut seipsum. Sed proximum debet ex caritate
            diligere. Ergo et seipsum.</p>
          <p xml:id="ta-l3d28q1-d1e411">Praeterea, misericordia ex caritate causatur. Sed homo sibi ipsi potest misericors
            esse. Ergo et seipsum potest ex caritate diligere.</p>
          <p xml:id="ta-l3d28q1-d1e414">Respondeo dicendum, quod processus amoris se habet ad similitudinem processus
            cognitionis. In cognoscitivis autem invenitur aliquid ubi primo figitur intellectus
            cognoscentis, sicut in primis principiis, et ex his ad alia derivatur; et ipsa quidem
            cognitio, secundum quod stat in principiis, accipit nomen intellectus; secundum autem
            quod derivatur ad conclusiones, quae ex principiis cognoscuntur, accipit nomen
            scientiae. Sed quia cognitio principiorum est in conclusionibus sicut causa in causato,
            et e converso cognitio conclusionis est in principiis sicut causatum in causa; ideo
            etiam dicuntur intelligi conclusiones et sciri principia. Similiter et affectus amantis
            primo figitur in ipso amante, et ex eo derivatur ad alios; ut philosophus dicit in 9
            Ethic., quod ex his quae sunt hominis ad seipsum venerunt ea quae sunt hominis ad
            amicum, dum se habet ad amicum sicut ad seipsum. Nec est mirum; quia unita ad
            similitudinem se habent eorum quae sunt unum. Et quamvis nomen amicitiae imponatur
            proprie secundum quod amor ad alios se diffundit, tamen etiam amor quem quis habet ad
            seipsum amicitia et caritas potest dici, inquantum amor quem quis habet ad alterum,
            procedit a similitudine amoris quem quis habet ad seipsum.</p>
          <p xml:id="ta-l3d28q1-d1e417">Ad primum ergo dicendum, quod Gregorius loquitur quantum ad primam impositionem nominis
            caritatis.</p>
          <p xml:id="ta-l3d28q1-d1e421">Ad secundum dicendum, quod ratio illa procedit de amicitia secundum quod importat
            amorem diffusum ad alios.</p>
          <p xml:id="ta-l3d28q1-d1e424">Ad tertium dicendum, quod illa quae sunt unum secundum numerum, possunt adhuc uniri per
            affectum; et ideo potest esse amor, etiam proprie dictus, ad seipsum.</p>
          <p xml:id="ta-l3d28q1-d1e427">Ad quartum dicendum, quod amicitia consistit in adaequatione quantum ad affectum; sed
            justitia in adaequatione rerum. Sed per operationem animae possunt accipi sicut diversa
            ut unum, ita idem ut plura; quod contingit quando actus animae in ipsum agentem
            reflectitur: et ideo amicitia magis potest esse ad se quam justitia: quamvis etiam
            justitia possit esse hominis ad seipsum metaphorice dictum, inquantum in homine etiam
            diversa secundum rem inveniuntur, scilicet diversae vires, quarum adaequatio in eo quod
            unicuique competit, justitiam metaphoricam facit, ut in 5 Ethic. dicitur.</p>
          <p xml:id="ta-l3d28q1-d1e430">Ad quintum dicendum, quod amare seipsum quantum ad hominem exteriorem nimis est
            vituperabile: sed amare seipsum quantum ad hominem interiorem est valde laudabile; et
            hoc est caritatis.</p>
        </div>
        <div xml:id="ta-l3d28q1-Dd1e434" type="articulus">
          <head xml:id="ta-l3d28q1-Hd1e436">Articulus 7</head>

          <head xml:id="ta-l3d28q1-Hd1e439" type="questionTitle">Utrum diligere debeamus corpora nostra ex caritate</head>

          <p xml:id="ta-l3d28q1-d1e442">Ad septimum sic proceditur. Videtur quod corpora nostra non sint ex caritate diligenda.
            Caritas enim non refugit conversationem cum eo ad quem caritas est. Sed caritas facit
            refugere communicationem ad corpus, ut patet Rom. 7, 24: <quote xml:id="ta-l3d28q1-Qd1e444" source="http://scta.info/resource/rom7_24">quis me liberabit de
              corpore mortis hujus?</quote> Ergo corpus non est ex caritate diligendum.</p>
          <p xml:id="ta-l3d28q1-d1e448">Praeterea, philosophus dicit, quod vituperabile est hominem seipsum diligere quantum ad
            id quod est exterius in seipso. Sed corpus nostrum est maxime exterius. Ergo
            vituperabile est corpus nostrum diligere. Ergo non diligitur ex caritate.</p>
          <p xml:id="ta-l3d28q1-d1e451">Praeterea, beatitudo nostra erit in fruitione Dei. Sed illius fruitionis corpus nostrum
            particeps esse non potest. Ergo non est particeps nostrae beatitudinis: ergo non est ex
            caritate diligendum.</p>
          <p xml:id="ta-l3d28q1-d1e455">Praeterea, pars non ponitur in numerum contra totum. Sed corpus nostri pars est. Ergo
            non debet poni aliud diligibile corpus nostrum quam nos ipsi.</p>
          <p xml:id="ta-l3d28q1-d1e458">Praeterea, proximum debemus diligere sicut nos. Sed non ponitur aliud diligibile
            proximus et corpus proximi. Ergo non debet poni aliud diligibile nos ipsi et corpus
            nostrum.</p>
          <p xml:id="ta-l3d28q1-d1e461">Sed contra, Eph. 5, viri debent diligere uxores suas sicut corpora. Sed uxores debent
            diligere ex caritate. Ergo et corpora.</p>
          <p xml:id="ta-l3d28q1-d1e464">Praeterea, omne beatificabile est ex caritate diligendum. Sed corpus nostrum est
            beatificabile. Ergo est diligendum ex caritate.</p>
          <p xml:id="ta-l3d28q1-d1e467">Respondeo dicendum, quod corpus nostrum est unum de quatuor quae sunt ex caritate
            diligenda. Dilectio enim caritatis habet pro fundamento communicationem beatae vitae
            principaliter ut ex dictis patet, et vitae gratiae secundum quod ordinatur ad ipsam.
            Haec autem vita tripliciter habet relationem ad habentem caritatem. Est enim uno modo in
            aliquo sicut in principio diffundente vitam istam in aliis, et sic est in Deo. Est etiam
            in ipso amante sicut in participante vitam istam: et hoc dupliciter; quia secundum
            animam principaliter, et per quamdam redundantiam secundum corpus. Est etiam in aliis
            sicut comparticipantibus; et sic est in proximo. Et ideo quatuor sunt ex caritate
            diligenda, scilicet Deus, proximus, nos, et corpus nostrum.</p>
          <p xml:id="ta-l3d28q1-d1e470">Ad primum ergo dicendum, quod caritas non refugit communicationem corporis secundum
            quod est capax gloriae, sed secundum quod est subjectum miseriae, quae impedit ad
            gloriam.</p>
          <p xml:id="ta-l3d28q1-d1e474">Ad secundum dicendum, quod hominem diligere seipsum secundum exteriorem naturam in his
            quae repugnant rationi, est vituperabile; sed in his in quibus natura exterior interiori
            concordat, est laudabile.</p>
          <p xml:id="ta-l3d28q1-d1e477">Ad tertium dicendum, quod quamvis corpus non fruatur Deo immediate, tamen ex anima
            fruente erit quaedam redundantia gloriae in corpus.</p>
          <p xml:id="ta-l3d28q1-d1e480">Ad quartum dicendum, quod unusquisque homo proprie dicitur esse id quod est
            nobilissimum in eo, ut dicit philosophus. Unde dilectio sui ipsius intelligitur quantum
            ad ea quae ad animam pertinent; et ideo dilectio corporis dividitur contra dilectionem
            sui ipsius, non sicut pars contra totum, sed sicut pars contra partem.</p>
          <p xml:id="ta-l3d28q1-d1e483">Ad quintum dicendum, quod corpus proximi et anima in eadem relatione se habent ad
            habentem caritatem respectu beatae vitae, scilicet ut simul participans; et ideo non
            distinguitur diversum diligibile penes animam et corpus proximi.</p>
        </div>
        <div xml:id="ta-l3d28q1-Dd1e487">
          <head xml:id="ta-l3d28q1-Hd1e489">Expositio textus</head>
          <p xml:id="ta-l3d28q1-d1e492"><quote xml:id="ta-l3d28q1-Qd1e493">De secundo et quarto nulla praecepta danda erant</quote>. Contra. Lex debet
            universaliter hominem de omnibus ordinare quae ad virtutes pertinent. Praeterea,
            dilectio Dei similiter erat omnibus insita naturaliter. Et dicendum, quod sicut se
            habent scientiae speculativae ad cognoscenda, ita se habet lex ad operanda. Unde sicut
            in scientiis speculativis non traditur doctrina de principiis per se notis, quia per
            naturam cognoscuntur, sed tantum de conclusionibus quae per ea cognoscuntur; ita neque
            lex determinat explicite de dilectione sui ipsius ad quam natura inclinat, sed de
            dilectione proximi quae ex illa oritur, sicut conclusiones ex principiis. Dilectio autem
            Dei, quamvis nobis naturaliter insit, non tamen hoc modo quo per caritatem diligitur, ut
            supra dictum est. Ex hoc autem ipso quod praecipitur Deus diligi specialiter, docemur
            nos ipsos specialiter diligere. <quote xml:id="ta-l3d28q1-Qd1e496">Nemo unquam carnem suam odio habuit</quote>.
            Contra. Multi seipsos interficiunt, ut dicit philosophus propter abundantem malitiam. Et
            dicendum, quod vitam suam corporalem quilibet diligit naturaliter; sed quod aliqui ad
            mortem suam corporalem anhelant, hoc contingit per accidens, vel inquantum retardantur
            ab aliquo bono magis amato per vitam corporalem, sicut in quaerentibus aliam vitam
            accidit; vel inquantum per corporalem vitam ipsorum aliquo modo consequuntur aliqua
            mala, quibus carere melius aestimant quam vitam corporalem habere. <quote xml:id="ta-l3d28q1-Qd1e499">Oritur autem
              hic quaestio</quote>. Videtur quod dilectio Angelorum et beatae virginis et Christi
            secundum quod homo, non contineatur in dilectione proximi, sed magis debeat reduci ad
            dilectionem Dei, quia supra nos sunt. Et dicendum, quod Deus est supra nos quasi
            influens nobis aeternam vitam; sic autem neque Angeli neque homo virtuosus neque
            Christus secundum quod homo, supra nos sunt: quia sicut sola Trinitas nos creavit ad
            vitam naturae, ita ipsa sola nos sanctificat vita gratiae, et beatificabit vita gloriae.
            Sed sunt diligendi sicut simul nobiscum participantes a Deo vitam aeternam; et in hoc
            juxta nos sunt; quamvis sint supra nos in hoc quod plenius participant.</p>
        </div>
      </div>
    </body>
  </text>
</TEI>