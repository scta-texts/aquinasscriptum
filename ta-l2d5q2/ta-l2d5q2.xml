<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber II, Distinctio 5, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber II, Distinctio 5, Quaestio 2</title>
          <date when="2016-03-16">March 16, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-16">March 16, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l2d5q2">
        <head xml:id="ta-l2d5q2-Hd1e89">Quaestio 2</head>
        <div xml:id="ta-l2d5q2-Dd1e92">
          <head xml:id="ta-l2d5q2-Hd1e94">Prooemium</head>
          <p xml:id="ta-l2d5q2-d1e97">Circa secundum principale quaeritur de conversione bonorum Angelorum, et quaeruntur
            duo: 1 utrum fuerit eis aliqua gratia apposita ad conversionem; 2 utrum per illam
            gratiam suam beatitudinem meruerint.</p>
        </div>
        <div xml:id="ta-l2d5q2-Dd1e101" type="articulus">
          <head xml:id="ta-l2d5q2-Hd1e103">Articulus 1</head>

          <head xml:id="ta-l2d5q2-Hd1e106" type="question-title">Utrum Angeli indiguerint gratia ad hoc quod converterentur in
            Deum</head>

          <p xml:id="ta-l2d5q2-d1e109">Ad primum sic proceditur. Videtur quod non indiguerint appositione alicujus gratiae, ut
            converterentur ad Deum. Ad libertatem enim liberi arbitrii pertinet ut ad utrumque
            flecti possit, et praecipue in bonum. Sed Angelis in statu creationis fuit liberum
            arbitrium nullo peccato debilitatum. Ergo non indigebant gratia ad hoc ut in bonum
            converterentur.</p>
          <p xml:id="ta-l2d5q2-d1e112">Praeterea, ut supra, dist. 4, in Lit. ex verbis Augustini habitum est, Deus non
            distinxit inter Angelos ante eorum conversionem et aversionem. Sed illis qui sunt aversi
            non fuit apposita gratia, ut in littera dicitur. Ergo nec illis qui fuerunt conversi,
            ante conversionem.</p>
          <p xml:id="ta-l2d5q2-d1e115">Praeterea, ex hoc quod Angeli conversi sunt, a Deo gratia repleti sunt; ita quod
            conversio ad gratiam est praeparatio. Si ergo conversio non potest esse nisi per gratiam
            aliquam praecedentem, nec iterum illa gratia sine praeparatione aliqua (alias omnibus
            daretur), videtur quod per hunc modum sit procedere in infinitum: quod et intellectus et
            natura respuit. Ergo est status in primo, quod scilicet ad conversionem non oportuit
            dari gratiam quae ad conversionem praepararet.</p>
          <p xml:id="ta-l2d5q2-d1e119">Praeterea, idem habitus est qui cooperatur habenti, bonum opus ejus reddens, et qui
            operatur in eo, bonum ipsum faciens. Sed Angelus non indiguit gratia operante, ut in
            littera dicitur. Ergo nec cooperante gratia ad opus conversionis.</p>
          <p xml:id="ta-l2d5q2-d1e122">Sed contra, proficere ad meritum vitae nullus sine gratia potest. Sed per conversionem
            Angeli ad vitam profecerunt. Ergo ad eam gratia indiguerunt.</p>
          <p xml:id="ta-l2d5q2-d1e125">Praeterea, converti ad Deum est amore ei adhaerere, ut in littera dicitur. Non autem
            intelligitur hoc de amore naturali: quia sic etiam eum prius dilexerant, ut supra
            habitum est. Ergo videtur quod intelligatur de amore caritatis, qui sine gratia non est:
            ergo conversio sine gratia non potuit esse.</p>
          <p xml:id="ta-l2d5q2-d1e128">Respondeo dicendum, quod circa hoc est duplex opinio. Quidam enim dicunt, quod ad
            conversionem meritoriam exigitur duplex gratia: una gratum faciens, quae informat
            conversionis actum, et meritorium reddit; alia gratis data, a qua elicitur substantia
            actus, et quae liberum arbitrium inclinat ad volendum. Sed istam gratiam ponere non
            videtur necessarium, nisi ipsa libertas arbitrii gratia dicatur, quae proculdubio nobis
            a Deo est, vel aliquae occasiones quae quandoque dantur hominibus a Deo ad conversionem,
            ut instructio legis, et castigatio ad humilitatem, et alia hujusmodi; sine quibus tamen
            possibile est gratiam consequi: quia si homo facit quod in se est, Deus dat ei gratiam.
            Ad hoc autem faciendum non exigitur aliquid aliud: illud enim ad quod non potest per se
            liberum arbitrium, non est in homine ut faciat illud: illud enim in nobis esse dicitur
            cujus nos domini sumus. Unde positio ista implicat contradictionem, dum ponit quod ad
            faciendum illud quod in nobis est, liberum arbitrium non sufficit. Et ideo aliter est
            dicendum, quod ad eliciendum actum conversionis sufficit liberum arbitrium, quod se ad
            habendam gratiam per hunc actum praeparat et disponit; sed efficacia conversionis ad
            meritum non potest esse nisi per gratiam; unde unus et idem motus est conversionis
            liberi arbitrii, in quo gratia infunditur, qui est dispositio ad gratiam secundum quod
            exit a libero arbitrio, et meritorius, secundum quod gratia informatur. Et simile est
            etiam in motu contritionis, quo primo justificatur impius. Qualiter autem hoc sit
            possibile potest videri ex his quae in natura contingunt. In eodem enim instanti quo
            primo est dispositio necessitans in materia, forma substantialis inducitur. Cum enim
            generatio sit terminus alterationis, oportet in eodem instanti alterationem terminari ad
            dispositionem quae est necessitans, et generationem ad formam substantialem. Sed quia
            alteratio est motus continuus; ideo principium alterationis et medium quo materia
            disponitur ad formam substantialem, tempore praecedunt introductionem formae
            substantialis. Motus autem voluntatis qui disponit ad gratiam, est simplex, et non
            continuus: ideo vel primus tantum est sufficiens dispositio ad gratiam, vel ultimus
            inter plures, qui agit in virtute omnium praecedentium: et ideo cum illo gratia
            infunditur.</p>
          <p xml:id="ta-l2d5q2-d1e131">Ad primum ergo dicendum, quod quamvis virtus liberi arbitrii de se possit in
            substantiam actus, non tamen in formam ejus, per quam meritorius est.</p>
          <p xml:id="ta-l2d5q2-d1e134">Ad secundum dicendum, quod motus aversionis et conversionis, secundum quod sunt ex
            libero arbitrio, praecedunt infusionem gratiae in quibusdam et casum quorumdam, non
            tempore sed natura, secundum viam materiae et generationis, prout dispositio praecedit
            formam.</p>
          <p xml:id="ta-l2d5q2-d1e138">Et per hoc patet solutio ad tertium.</p>
          <p xml:id="ta-l2d5q2-d1e141">Ad quartum dicendum, quod aliquid dicitur fieri, vel operatum esse, dupliciter. Vel
            sicut ex contrario, prout dicimus, quod ex nigro fit album; et hoc modo dicitur gratia
            operans, qua de malo fit bonus; et sic non fuit in Angelis, ut in littera dicitur. Alio
            modo dicitur aliquod fieri ex negatione vel privatione, sicut ex non lucente lucens, et
            ex non figurato figuratum; et sic dicitur gratia operans, qua de non bono gratuita
            bonitate fit tali bonitate bonus: et sic gratia operans fuit in Angelis.</p>
        </div>
        <div xml:id="ta-l2d5q2-Dd1e145" type="articulus">
          <head xml:id="ta-l2d5q2-Hd1e147">Articulus 2</head>

          <head xml:id="ta-l2d5q2-Hd1e150" type="question-title">Utrum Angeli meruerint suam beatitudinem</head>

          <p xml:id="ta-l2d5q2-d1e153">Ad secundum sic proceditur. Videtur quod Angeli suam beatitudinem non meruerint.
            Meritum enim praecedit praemium, sicut via terminum. Sed in Angelis non potuit esse
            meritum, quia ante beatitudinem gratiam non habebant, quae est radix merendi, ad minus
            si in gratia creati non sunt. Ergo videtur quod suam beatitudinem non meruerunt.</p>
          <p xml:id="ta-l2d5q2-d1e156">Si dicatur, quod merentur eam per ministeria, quibus nobis jubente Deo obsequuntur;
            contra: secundum Dionysium, superiores non mittuntur ad explendum usum exterioris
            ministerii. Si ergo inferiores per ministerium merentur, videtur quod injuste cum
            superioribus agatur, quibus merendi facultas non conceditur.</p>
          <p xml:id="ta-l2d5q2-d1e159">Praeterea, ordo unus in infinitum non excedit alterum. Si ergo inferiores continuo
            merentur per exterius ministerium, videtur quod quandoque perveniant ad gradum
            superioris ordinis: et ita esset ordinum confusio.</p>
          <p xml:id="ta-l2d5q2-d1e163">Praeterea, efficacia merendi in operatione est vel propter difficultatem operis, vel
            propter perfectionem. Sed non propter difficultatem, quia Angeli sua ministeria explent
            sine labore omni et difficultate. Ergo si propter perfectionem; cum operatio qua Deum
            contemplantur, sit nobilior et perfectior, videtur etiam quod per illam mereantur: et
            cum haec sit communis omnibus beatis et non interrupta, videtur quod facti sint in
            continuo merito; et ita quod eorum gloria in infinitum crescat.</p>
          <p xml:id="ta-l2d5q2-d1e166">Sed contra, in quibuscumque invenitur perfectio unius rationis, in eis sunt eadem
            principia consequendi perfectionem illam. Sed in Angelis et hominibus est beatitudo
            unius rationis. Cum ergo homines ad beatitudinem sine merito non perveniant, videtur
            quod nec Angeli.</p>
          <p xml:id="ta-l2d5q2-d1e169">Praeterea, secundum Bernardum, in hoc fuit peccatum Angeli quod gloriam sine merito
            habere voluit. Non autem hoc fuisset ei peccatum, si ad hoc ordinatus esset ut
            beatitudinem haberet quam non mereretur. Ergo videtur quod non habuerunt beatitudinem
            sine merito.</p>
          <p xml:id="ta-l2d5q2-d1e172">Respondeo dicendum, quod sustinendo Angelos in gratia fuisse creatos, planum est ad hoc
            respondere: quia sic certissime meritum praemium praecessisset. Si autem in gratia
            creati non sunt, sed gratia fuit eis simul data cum gloria; tunc sunt tres opiniones.
            Quidam enim dicunt, quod suam beatitudinem nullo modo meruerunt, nec fuit eis data
            gratia ad merendum, sed ad beate vivendum. Hoc autem non videtur conveniens; quia
            beatitudo habet rationem praemii: praemium autem sine merito esse non potest, sicut nec
            poena sine culpa. Alii dicunt, quod per opera quae sunt post confirmationem, quibus
            nobis ministrant, merentur beatitudinem quam prius acceperunt, sicut aliquis miles
            meretur munus sibi a rege collatum, posterius militando. Sed hoc etiam, simpliciter
            loquendo, non videtur conveniens, quia beatitudo habet rationem termini; meritum autem,
            cum sit tendens in aliud, habet rationem viae; unde non videntur se posse compati, ut
            aliquis beatus in statu merendi existat. Sed secundum quid potest sustineri, ut scilicet
            mereri intelligantur non praemium essentiale, quod est eorum beatitudo, sed praemium
            accidentale, quod est gaudium de illis qui per eorum officia salvantur. Et ideo videtur
            cum aliis dicendum, quod meritum in eis non praecessit praemium tempore, sed natura:
            quod facile intelligi potest ex his quae supra dicta sunt. Sicut enim actus liberi
            arbitrii est dispositio ad gratiam, ita actus informatus gratia est meritum gloriae.
            Unde unus et idem conversionis motus est praeparatio ad gratiam secundum quod est ex
            libero arbitrio, et meritorius gloriae, secundum quod est gratia informatus: et iterum
            fruitionis actus, secundum quod completur per habitum gloriae.</p>
          <p xml:id="ta-l2d5q2-d1e175">Ad primum ergo dicendum, quod non est necessarium meritum praecedere praemium tempore,
            sed natura tantum: quilibet enim actus meritorius habet aliquod praemium sibi adjunctum,
            sicut et quilibet actus inordinatus habet poenam, ut dicit Augustinus.</p>
          <p xml:id="ta-l2d5q2-d1e178">Ad secundum dicendum, quod etsi superiores non mittantur, nihilominus tamen per eos
            regulantur inferiores in suis ministeriis; et ideo meritum respectu accidentalis praemii
            commune est.</p>
          <p xml:id="ta-l2d5q2-d1e182">Et per hoc patet responsio ad tertium. Et praeterea ordines distinguuntur secundum
            gradum in praemio essentiali, quod per ministeria non augetur.</p>
          <p xml:id="ta-l2d5q2-d1e185">Ad quartum dicendum, quod actus ministerii Angelorum habent efficaciam merendi ratione
            effectus, scilicet salutis hominum quibus ministrant, de quo redundat in eis gaudium,
            quod est accidentale praemium.</p>
        </div>
        <div xml:id="ta-l2d5q2-Dd1e189">
          <head xml:id="ta-l2d5q2-Hd1e191">Expositio textus</head>
          <p xml:id="ta-l2d5q2-d1e194"><quote xml:id="ta-l2d5q2-Qd1e195">Averti, odio habere, vel invidere</quote>. Videtur hoc etiam esse impossibile:
            quia sicut nihil amatur nisi bonum vel in ratione boni; ita nihil odio habetur nisi
            ratione mali. Sed in Deo nulla est ratio mali. Ergo odio haberi non potest. Sed contra
            est quod dicitur in Psalm. 77, 23: <quote xml:id="ta-l2d5q2-Qd1e198">superbia eorum qui te oderunt, ascendit
              semper</quote>. Ad quod dicendum, quod ipsum Deum, secundum quod est, nullus odio
            habere potest; sed ratione alicujus effectus ejus, qui contrariatur voluntati inquantum
            est puniens vel prohibens, vel aliquid hujusmodi. <quote xml:id="ta-l2d5q2-Qd1e201">Non ita quod prius data
              subtraheretur, sed quia nunquam est apposita ut converterentur</quote>; ex quo videtur
            quod in gratia creati non sunt. Sed haec sunt verba Magistri, qui hujus opinionis
            videtur fuisse.</p>
        </div>

      </div>
    </body>
  </text>
</TEI>