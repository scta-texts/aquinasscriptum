<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum I, Distinctio 3, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Librum I, Distinctio 3, Quaestio 3</title>
          <date when="2016-02-06">February 06, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-02-06">February 06, 2016</date>  
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      



      <div xml:id="starts-on">
      </div>
    </front>
    <body>
      <div xml:id="ta-l1d3q3">
        <head xml:id="ta-l1d3q3-Hd1e89">Librum I, Distinctio 3, Quaestio 3</head>
        <div xml:id="ta-l1d3q3-Dd1e92">
          <head xml:id="ta-l1d3q3-Hd1e94">Prooemium</head>
          <p xml:id="ta-l1d3q3-d1e97"><quote xml:id="ta-l1d3q3-Qd1e98">Nunc vero jam ad eam perveniamus disputationem, ubi in mente humana (...) Trinitatis imaginem reperiamus</quote>. In parte ista ostendit Trinitatem personarum et unitatem essentiae per similitudinem imaginis: et dividitur in partes tres: in prima ostendit substantiam imaginis, in secunda ostendit, secundum quid attendatur imago, ibi: <quote xml:id="ta-l1d3q3-Qd1e101">ecce enim mens meminit sui, intelligit se, diligit se</quote>; in tertia, ex similitudine imaginis ducit in Trinitatem personarum, ibi: <quote xml:id="ta-l1d3q3-Qd1e104">quapropter juxta istam considerationem (...) credamus, patrem et filium et spiritum sanctum unum esse Deum. Ecce enim mens meminit sui, intelligit se, diligit se</quote>. Hic inquirit secundum quod attendatur imago in mente: et primo assignat imaginem secundum potentias; secundo, secundum habitus, ibi: <quote xml:id="ta-l1d3q3-Qd1e107">potest etiam alio modo, aliisque nominibus distingui Trinitas in anima</quote>. Circa primum tria facit. Primo partes imaginis assignat: secundo ostendit in eis similitudinem trium personarum, ibi: <quote xml:id="ta-l1d3q3-Qd1e110">haec igitur tria potissimum tractemus</quote>; tertio ostendit dissimilitudinem, ibi: <quote xml:id="ta-l1d3q3-Qd1e113">verumtamen caveat ne hanc imaginem ab eadem Trinitate factam ita ei comparet ut omnino existimet similem. Haec igitur tria potissimum tractemus</quote>. Hic ostendit in tribus potentiis assignatis similitudinem personarum: et primo inducit probationem; secundo ponit dictorum manifestationem, ibi: <quote xml:id="ta-l1d3q3-Qd1e117">mens autem hic pro animo ipso accipitur</quote>; tertio excludit objectionem, ibi: <quote xml:id="ta-l1d3q3-Qd1e120">hic attendendum est diligenter</quote>. In primo duo facit: primo ostendit similitudinem quo ad personarum distinctionem et essentiae unitatem; secundo quo ad personarum aequalitatem, ibi: <quote xml:id="ta-l1d3q3-Qd1e123">aequalia etiam sunt non solum singula singulis, sed etiam singula omnibus</quote>. Quam aequalitatem ostendit tali ratione. Quaecumque se includunt invicem, sunt aequalia. Sed quaelibet dictarum potentiarum capit aliam, et quaelibet capit omnes. Ergo quaelibet est aequalis alteri, et quaelibet est aequalis omnibus simul, sicut est de divinis personis. Minorem probat ibi: <quote xml:id="ta-l1d3q3-Qd1e126">totamque meam memoriam et intelligentiam et voluntatem simul memini</quote>: et primo de memoria; secundo de intelligentia, ibi: <quote xml:id="ta-l1d3q3-Qd1e129">similiter cum haec tria intelligo, tota simul intelligo</quote>; tertio de voluntate, ibi: <quote xml:id="ta-l1d3q3-Qd1e132">voluntas etiam mea totam intelligentiam totamque meam memoriam capit</quote>. Primum ostendit sic. Quidquid est praesens memoriae, illud est in memoria. Sed ipsa tota memoria est sibi praesens. Ergo totam se capit. Item, quidquid intelligo et volo, scio me intelligere et velle. Sed quidquid scio me intelligere et velle, est in memoria. Ergo quidquid intelligo et volo est in memoria. Ergo memoria capit se totam et intellectum et voluntatem. Secundo probat idem de intelligentia, hoc modo. Omne quod non est ignotum, est in intellectu. Sed quidquid est volitum vel intellectum vel in memoria existens, est non ignotum. Ergo omne hujusmodi est in intellectu. Intelligentia ergo capit omnes tres. Tertio ostendit idem de voluntate. Omne illud quo utor, est in voluntate mea, quacumque operatione utor; quia voluntas est universalis motor virium. Sed omni eo quod volo vel intelligo vel memoror, utor. Ergo omne hujusmodi est in voluntate mea, et sic voluntas capit omnes. Quo facto concludit similitudinem, ibi: <quote xml:id="ta-l1d3q3-Qd1e136">cum itaque invicem a singulis et omnia et tota capiantur, aequalia sunt tota singula totis singulis. Mens autem hic pro animo ipso accipitur</quote>. Hic manifestat quaedam quae dixerat: et primo quomodo accipiatur mens; secundo quomodo accipiatur memoria, ibi: <quote xml:id="ta-l1d3q3-Qd1e139">illud etiam sciendum. Hic attendendum est diligenter, ex quo sensu accipiendum sit quod supra dixit</quote>. Hic removet objectionem contra illud quod dictum est, tres dictas potentias esse unam essentiam: et primo ponit objectum; secundo solutionem, ibi: <quote xml:id="ta-l1d3q3-Qd1e142">sed jam videndum est quomodo haec tria dicantur una substantia</quote>. Objectio autem sumitur ex duobus. Primo ex hoc quod nulla proprietas est essentia ejus cujus est proprietas. Sed potentiae sunt proprietates naturales ipsius animae. Ergo non sunt una essentia animae. Secunda ponitur ibi: <quote xml:id="ta-l1d3q3-Qd1e145">et haec tria etiam ad se ipsa referuntur</quote>. Et sumitur ex hoc quod istae potentiae dicuntur relative ad invicem; unde et differunt ab invicem. Ergo mirum videtur quomodo omnia possint esse una essentia. <quote xml:id="ta-l1d3q3-Qd1e148">Verumtamen caveat ne hanc imaginem ab eadem Trinitate factam ita ei comparet ut omnino existimet similem</quote>. Hic ostendit dissimilitudinem: et dividitur in duas, secundum duas dissimilitudines. Secunda ibi: <quote xml:id="ta-l1d3q3-Qd1e151">rursus et imago, quae est homo habens illa tria, una persona est. Potest etiam alio modo aliisque nominibus distingui Trinitas in anima</quote>. Hic assignat imaginem secundum habitus: et primo assignat partes imaginis; secundo probat similitudinem, ibi: <quote xml:id="ta-l1d3q3-Qd1e155">haec autem tria, cum sint distincta a se invicem, dicuntur tamen esse unum</quote>; tertio concludit suam intentionem, ibi: <quote xml:id="ta-l1d3q3-Qd1e158">mens itaque rationalis considerans haec tria et illam unam essentiam in qua ista sunt, extendit se ad contemplationem creatoris</quote>. Ostendit autem similitudinem quantum ad tria. Primo quantum ad personarum distinctionem in essentiae unitate; secundo quantum ad personarum processionem, ibi: <quote xml:id="ta-l1d3q3-Qd1e161">et est ipsa mens quasi parens, et notitia ejus quasi proles ejus</quote>; tertio quantum ad aequalitatem, ibi: <quote xml:id="ta-l1d3q3-Qd1e164">nec minor est proles parente</quote>. Quam ostendit dupliciter. Primo, quia quanta est mens, tanta se intelligit et amat; secundo, quia haec tria mutuo se includunt, ibi: <quote xml:id="ta-l1d3q3-Qd1e167">sunt etiam singula in se ipsis</quote>. Ad intelligentiam hujus partis duo quaeruntur: 1 de subjecto imaginis; 2 de partibus imaginis enumeratis.</p>
        </div>
        <div xml:id="ta-l1d3q3-Dd1e172">
          <head xml:id="ta-l1d3q3-Hd1e174">Articulus 1</head>
          <head xml:id="ta-l1d3q3-Hd1e177" type="questionTitle">Utrum tantum mens sit subjectum imaginis</head>
           
              <p xml:id="ta-l1d3q3-d1e180">Ad primum sic proceditur. Videtur quod non tantum mens sit subjectum imaginis. Augustinus enim ostendit, imaginem Trinitatis in visu corporali secundum tria quae necessaria sunt ad visionem, scilicet res exterior et imago ejus in oculo, et intentio videntis, quae ista duo conjungit. Visus autem corporeus non pertinet ad mentem. Ergo et cetera.</p>
              <p xml:id="ta-l1d3q3-d1e183">Item, Damascenus, assignat imaginem in libero arbitrio, quod etiam non videtur esse de pertinentibus ad mentem.</p>
              <p xml:id="ta-l1d3q3-d1e186">Item, Augustinus: <quote xml:id="ta-l1d3q3-Qd1e188">imago Trinitatis ibi quaerenda est in anima nostra, quo nihil habet melius</quote>. Haec autem videtur esse ratio superior, secundum quam aeternis contemplandis inhaeret. Ergo videtur quod in ratione superiori sit imago.</p>
              <p xml:id="ta-l1d3q3-d1e193">Item, Dionysius: <quote xml:id="ta-l1d3q3-Qd1e195">Angelus est imago divina</quote>. Ergo videtur quod non tantum in mente nostra sit imago.</p>
              <p xml:id="ta-l1d3q3-d1e199">Contra, videtur quod in nulla creatura sit imago. Imago enim, ut dicit Hilarius, est rei ad rem coaequandam discreta et unica similitudo. Sed nulla res creata coaequat creatorem. Ergo in nulla creatura potest imago creatoris inveniri.</p>
              <p xml:id="ta-l1d3q3-d1e202">Respondeo dicendum, quod imago in hoc differt a vestigio: quod vestigium est confusa similitudo alicujus rei et imperfecta; imago autem repraesentat rem magis determinate secundum omnes partes et dispositiones partium, ex quibus etiam aliquid de interioribus rei percipi potest. Et ideo in illis tantum creaturis dicitur esse imago Dei quae propter sui nobilitatem ipsum perfectius imitantur et repraesentant; et ideo in Angelo et homine tantum dicitur imago divinitatis, et in homine secundum id quod est in ipso nobilius. Alia autem, quae plus et minus participant de Dei bonitate, magis accedunt ad rationem imaginis.</p>
              <p xml:id="ta-l1d3q3-d1e205">Ad primum ergo dicendum, quod Augustinus in multis ostendit similitudinem Trinitatis esse; sed in nullo esse perfectam similitudinem, sicut in potentiis mentis, ubi invenitur distinctio consubstantialis et aequalitas. Constat autem illa tria in visu dicta, non esse consubstantialia, et ideo solum in mente ponit imaginem.</p>
              <p xml:id="ta-l1d3q3-d1e208">Ad secundum dicendum, quod in libero arbitrio non potest esse perfecta similitudo, cum non inveniatur ibi aliqua distinctio potentiarum; nec etiam est excellentior pars animae, cum sit tantum operativa. Constat autem quod contemplativa nobilior est parte operativa. Sed Damascenus assignat ibi imaginem, large vocans imaginem quamcumque similitudinem. Imitatur autem Deum liberum arbitrium, inquantum est primum principium suorum operum non potens cogi.</p>
              <p xml:id="ta-l1d3q3-d1e211">Ad tertium dicendum, quod ratio superior inhaeret aeternis contemplandis, inquantum sunt regula et norma agendorum, prout scilicet ex divinis rationibus dirigimur in nostris operibus. Unde ibi non est imago; sed in illa parte quae aeterna secundum se contemplatur.</p>
              <p xml:id="ta-l1d3q3-d1e215">Ad quartum dicendum, quod imago Trinitatis potest attendi tripliciter. Vel quantum ad expressam repraesentationem divinorum attributorum; et sic, cum divinae bonitates copiosius effulgeant in Angelo quam in homine, Angelus est expressior imago Dei quam homo, unde etiam signaculum dicitur Ezech. 28, secundum expositionem Gregorii. Vel quantum ad distinctionem personarum; et sic expressior est similitudo in homine quam in Angelo, quia in Angelo suae potentiae sunt minus distinctae. Vel inquantum ipse Deus est principium rerum; et sic imago invenitur in homine et non in Angelo, inquantum unus homo est principium omnium hominum, sicut Deus omnium rerum, et inquantum anima est in toto corpore tota, sicut Deus in mundo. Sed quia ista repraesentatio est quantum ad exteriora, simpliciter concedendum est quod Angelus magis est ad imaginem, quam homo.</p>
              <p xml:id="ta-l1d3q3-d1e218">Ad ultimum dicendum, quod imago invenitur in filio et in creatura differenter, ut dicit Augustinus, sicut imago regis in filio, et in denario. Filius enim Dei est perfecta imago patris, perfecte repraesentans ipsum: creatura autem, secundum quod deficit a repraesentatione, deficit a perfecta ratione imaginis. Unde etiam dicitur imago, et ad imaginem: quod de filio non dicitur. Et ideo non oportet quod creatura simpliciter adaequet creatorem: hoc enim tantum verum est de filio, qui est perfecta imago; sed sicut secundum quid repraesentat, ut imperfecta imago, ita etiam secundum quid coaequat.</p>
        </div>
      </div>
    </body>
  </text>
</TEI>