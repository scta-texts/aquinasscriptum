<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 42, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 42, Quaestio 2</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="565a"/>
      </div>
    </front>
    <body>
      <div xml:id="ta-l4d42q2">
        <head xml:id="ta-l4d42q2-Hd1e97">Librum IV, Distinctio 42, Quaestio 2</head>
        <div xml:id="ta-l4d42q2-Dd1e100">
          <head xml:id="ta-l4d42q2-Hd1e102">Prooemium</head>
          <p xml:id="ta-l4d42q2-d1e105">Deinde quaeritur de cognatione legali, quae est per adoptionem; et circa hoc quaeruntur
            tria: 1 de adoptione; 2 utrum ex adoptione contrahatur aliquod vinculum impediens
            matrimonium; 3 inter quas personas contrahatur.</p>

        </div>
        <div xml:id="ta-l4d42q2-Dd1e109" type="articulus">
          <head xml:id="ta-l4d42q2-Hd1e111">Articulus 1</head>

          <head xml:id="ta-l4d42q2-Hd1e114" type="questionTitle">Utrum convenienter adoptio definiatur</head>

          <p xml:id="ta-l4d42q2-d1e117">Ad primum sic proceditur. Videtur quod inconvenienter adoptio definiatur:
              <quote xml:id="ta-l4d42q2-Qd1e119">adoptio est extraneae personae in filium vel nepotem, vel deinceps, legitima
              assumptio</quote>. Filius enim debet esse subditus patri. Sed aliquando ille qui
            adoptatur, non transit in potestatem patris adoptantis. Ergo non semper per adoptionem
            aliquis in filium assumitur.</p>
          <p xml:id="ta-l4d42q2-d1e123">Praeterea, parentes debent filiis thesaurizare; 2 Corinth., 12. Sed pater adoptans non
            oportet quod semper adoptato thesaurizet; quia quandoque adoptatus non succedit in bona
            adoptantis. Ergo adoptio non est assumptio alicujus in filium.</p>
          <p xml:id="ta-l4d42q2-d1e126">Praeterea, adoptio per quam aliquis in filium assumitur, similatur generationi
            naturali, per quam naturaliter filius producitur. Ergo cui competit naturalis generatio
            filii, competit adoptio. Sed hoc est falsum; quia ille qui non est sui juris, et qui est
            minor vigintiquinque annis, et mulier, non possunt adoptare, qui tamen possunt
            naturaliter filium generare. Ergo adoptio non proprie dicitur assumptio alicujus in
            filium.</p>
          <p xml:id="ta-l4d42q2-d1e130">Praeterea, assumptio extraneae personae in filium videtur esse necessaria ad supplendum
            defectum naturalium filiorum. Sed ille qui non potest generare, ut spado vel frigidus,
            maxime patitur defectum in filiis naturalibus. Ergo ei maxime competit assumere in
            filium aliquem. Sed non competit adoptare ei. Ergo adoptio non est assumptio alicujus in
            filium.</p>
          <p xml:id="ta-l4d42q2-d1e133">Praeterea, in spirituali cognatione, ubi aliquis in filium assumitur sine carnis
            propagatione, potest indifferenter major aetate effici pater minoris, et e converso;
            quia juvenis potest senem baptizare, et e converso. Si ergo per adoptionem aliquis
            assumitur in filium sine carnis propagatione, similiter posset indifferenter senior
            juniorem, vel junior seniorem adoptare; quod non est verum; et sic idem quod prius.</p>
          <p xml:id="ta-l4d42q2-d1e136">Praeterea, adoptatus non differt secundum aliquem gradum ab adoptante. Ergo quilibet
            adoptatus adoptatur in filium; et sic inconvenienter dicitur, quod adoptatur in
            nepotem.</p>
          <p xml:id="ta-l4d42q2-d1e139">Praeterea, adoptatio ex dilectione procedit; unde et Deus dicitur nos per caritatem in
            filios adoptasse. Sed caritas major est habenda ad proximum quam ad extraneos. Ergo non
            debet esse adoptatio extraneae personae, sed magis personae propinquae.</p>
          <p xml:id="ta-l4d42q2-d1e142">Respondeo dicendum, quod ars imitatur naturam, et supplet defectum naturae in illis in
            quibus natura deficit; unde sicut per naturalem generationem aliquis filium producit,
            ita per jus positivum, quod est ars aequi et boni potest aliquis sibi assumere aliquem
            in filium ad similitudinem filii naturalis, et ad supplendum filiorum praedictorum
            defectum, propter quod praecipue adoptatio est introducta. Et quia assumptio importat
            terminum a quo, propter quod assumens non est assumptum, ut in 3 Lib., dist. 5, quaest.
            1, art. 1, quaestiunc. 3, in corp., dictum est, oportet quod ille qui assumitur in
            filium, sit persona extranea. Sicut ergo naturalis generatio habet terminum ad quem,
            scilicet formam quae est finis generationis, et terminum a quo, scilicet formam
            contrariam; ita generatio legalis habet terminum ad quem, filium vel nepotem; terminum a
            quo, personam extraneam. Et sic patet quod praedicta assignatio comprehendit genus
            adoptionis, quia dicitur <quote xml:id="ta-l4d42q2-Qd1e144">legitima assumptio</quote>; et terminum a quo, quia
            dicitur <quote xml:id="ta-l4d42q2-Qd1e147">extraneae personae</quote>; et terminum ad quem, quia dicitur <quote xml:id="ta-l4d42q2-Qd1e150">in
              filium vel nepotem</quote>.</p>
          <p xml:id="ta-l4d42q2-d1e154">Ad primum ergo dicendum, quod filiatio adoptionis est quaedam imitatio filiationis
            naturalis; et ideo duplex est adoptionis species. Una quae perfecte imitatur naturalem
            filiationem, et haec vocatur <quote xml:id="ta-l4d42q2-Qd1e156">adrogatio</quote>, per quam reducitur adoptatus in
            potestatem adoptantis, et sic adoptatus succedit patri adoptanti ex intestato, nec
            potest eum pater sine culpa privare quarta parte hereditatis. Sic autem adoptari non
            potest nisi ille qui sui juris est, qui scilicet postquam adoptatur, non habet
            potestatem, aut si habet, est emancipatus; et haec adoptatio non fit nisi auctoritate
            principis. Alia est adoptatio quae imitatur naturalem filiationem imperfecte, quae
            vocatur <quote xml:id="ta-l4d42q2-Qd1e159">simplex adoptio</quote>, per quam adoptatus non transit in potestatem
            adoptantis; unde magis est dispositio quaedam ad perfectam adoptionem quam adoptio
            perfecta: et secundum hanc potest adoptari etiam ille qui non est sui juris; et sine
            auctoritate principis ex auctoritate magistratus; et sic adoptatus non succedit in bonis
            adoptantis, nec tenetur ei adoptans aliquid de bonis suis in testamento dimittere, nisi
            velit.</p>
          <p xml:id="ta-l4d42q2-d1e164">Et per hoc patet solutio ad secundum.</p>
          <p xml:id="ta-l4d42q2-d1e167">Ad tertium dicendum, quod generatio naturalis ordinatur ad speciem consequendam; et
            ideo competit omnibus posse naturaliter generare in quibus natura speciei non est
            impedita: sed adoptio ordinatur ad hereditatis successionem; et ideo illis solis
            competit qui habent potestatem disponendi de hereditate sua; unde ille qui non est sui
            juris, vel qui est minor vigintiquinque annis, aut mulier, non potest adoptare aliquem,
            nisi ex speciali concessione principis.</p>
          <p xml:id="ta-l4d42q2-d1e170">Ad quartum dicendum, quod per eum qui habet impedimentum perpetuum ad generandum, non
            potest hereditas transire in posterum; unde ex hoc ipso jam debetur illis qui ei
            succedere debent jure propinquitatis; et ideo ei non competit adoptare, sicut nec
            naturaliter generare. Et praeterea major est dolor de filiis qui nunquam habiti sunt; et
            ideo habentes impedimentum generationis non indigent solatio contra carentiam filiorum,
            sicut illi qui habuerunt, et amiserunt; vel etiam qui habere potuerunt, sed aliquo
            impedimento accidentali carent.</p>
          <p xml:id="ta-l4d42q2-d1e173">Ad quintum dicendum, quod spiritualis cognatio contrahitur per sacramentum quo fideles
            renascuntur in Christo, in quo non differt masculus a femina, servus et liber, juvenis
            et senex; et ideo indifferenter quilibet potest effici pater spiritualis alterius. Sed
            adoptio fit per hereditatis successionem, et quamdam subjectionem adoptati ad
            adoptantem. Non est autem conveniens quod antiquior juveni in cura rei familiaris
            subdatur; et ideo minor non potest adoptare seniorem; sed oportet secundum leges quod
            adoptatus sit intantum adoptante junior quod possit ejus naturalis esse filius.</p>
          <p xml:id="ta-l4d42q2-d1e176">Ad sextum dicendum, quod sicut contingit amitti filios, ita et nepotes; et ideo cum
            adoptatio sit inducta ad solatium filiorum amissorum, sicut potest aliquis per
            adoptionem subrogari in locum filii, ita in locum nepotis, et sic deinceps.</p>
          <p xml:id="ta-l4d42q2-d1e179">Ad septimum dicendum, quod propinquus jure propinquitatis debet succedere; et ideo non
            competit ei quod per adoptionem ad successionem deducatur; et si aliquis propinquus cui
            non competat successio hereditatis, adoptetur, non adoptatur inquantum est propinquus,
            sed inquantum est extraneus a jure successionis in bonis adoptantis.</p>

        </div>
        <div xml:id="ta-l4d42q2-Dd1e183" type="articulus">
          <head xml:id="ta-l4d42q2-Hd1e185">Articulus 2</head>

          <head xml:id="ta-l4d42q2-Hd1e188" type="questionTitle">Utrum ex adoptione contrahatur aliquod vinculum impediens
            matrimonium</head>

          <p xml:id="ta-l4d42q2-d1e191">Ad secundum sic proceditur. Videtur quod ex adoptione non contrahatur aliquod vinculum
            impediens matrimonium. Quia cura spiritualis est dignior quam cura corporalis. Sed ex
            hoc quod aliquis curae alicujus subjicitur spiritualiter, non contrahitur aliquod
            propinquitatis vinculum; alias omnes qui habitant in parochia, essent propinqui
            sacerdotis, et cum filio ejus non possent contrahere. Ergo nec adoptio, quae trahit
            adoptatum in curas adoptantis, hoc facere potest.</p>
          <p xml:id="ta-l4d42q2-d1e194">Praeterea, ex hoc quod aliquis alicui fit beneficus, non contrahitur propinquitatis
            vinculum. Sed nihil aliud est adoptio quam collatio cujusdam beneficii. Ergo ex
            adoptione non fit aliquod vinculum propinquitatis.</p>
          <p xml:id="ta-l4d42q2-d1e197">Praeterea, pater naturalis principaliter filio providet in tribus, ut philosophus
            dicit; quia scilicet ab ipso habet esse, nutrimentum, et disciplinam: hereditatis autem
            successio est posterius ad ista. Sed per hoc quod aliquis alicui providet in nutrimento
            et disciplina, non contrahitur aliquod propinquitatis vinculum; alias nutrientes et
            paedagogi et magistri essent propinqui; quod falsum est. Ergo nec per adoptionem, per
            quam aliquis succedit in hereditatem alterius, contrahitur aliqua propinquitas.</p>
          <p xml:id="ta-l4d42q2-d1e201">Praeterea, sacramenta Ecclesiae non subduntur humanis legibus. Sed matrimonium est
            sacramentum Ecclesiae. Cum ergo adoptio sit inducta per legem humanam, videtur quod non
            possit impediri matrimonium per aliquod vinculum ex adoptione contractum.</p>
          <p xml:id="ta-l4d42q2-d1e204">Sed contra, cognatio matrimonium impedit. Sed ex adoptione quaedam cognatio causatur,
            scilicet legalis, ut patet per ejus definitionem; est enim cognatio legalis
              <quote xml:id="ta-l4d42q2-Qd1e206">quaedam proximitas proveniens ex adoptione</quote>. Ergo adoptio causat
            vinculum per quod matrimonium impeditur.</p>
          <p xml:id="ta-l4d42q2-d1e210">Praeterea, hoc idem habetur ex auctoritatibus in littera positis.</p>
          <p xml:id="ta-l4d42q2-d1e213">Respondeo dicendum, quod lex divina illas personas praecipue e matrimonio exclusit quas
            necesse erat cohabitare, ne, ut Rabbi Moyses dicit, si ad eas liceret carnalis copula,
            facilis pateret concupiscentiae locus; ad quam reprimendam matrimonium est ordinatum; et
            quia filius adoptatus versatur in domo patris adoptantis sicut filius naturalis, ideo
            legibus humanis prohibitum est inter tales matrimonium contrahi; et talis prohibitio est
            per Ecclesiam approbata; et inde habetur quod legalis cognatio matrimonium impediat.</p>
          <p xml:id="ta-l4d42q2-d1e216">Et per hoc patet solutio ad prima tria; quia per omnia illa non inducitur talis
            cohabitatio quae possit fomentum concupiscentiae praestare; et ideo ex eis non causatur
            propinquitas quae matrimonium impediat.</p>
          <p xml:id="ta-l4d42q2-d1e219">Ad quartum dicendum, quod prohibitio legis humanae non sufficeret ad impedimentum
            matrimonii, nisi interveniret auctoritas Ecclesiae, quae idem etiam interdicit.</p>

        </div>
        <div xml:id="ta-l4d42q2-Dd1e223" type="articulus">
          <head xml:id="ta-l4d42q2-Hd1e225">Articulus 3</head>

          <head xml:id="ta-l4d42q2-Hd1e228" type="questionTitle">Utrum talis cognatio non contrahatur nisi inter patrem
            adoptantem et filium adoptatum</head>

          <p xml:id="ta-l4d42q2-d1e231">Ad tertium sic proceditur. Videtur quod talis cognatio non contrahatur nisi inter
            patrem adoptantem et filium adoptatum. Maxime enim videretur quod deberet contrahi inter
            patrem adoptantem et matrem naturalem adoptati, sicut accidit in cognatione spirituali.
            Sed inter tales nulla est cognatio legalis. Ergo nec inter alias personas praeter
            adoptantem et adoptatum.</p>
          <p xml:id="ta-l4d42q2-d1e234">Praeterea, cognatio impediens matrimonium est perpetuum impedimentum. Sed inter filium
            adoptatum et filiam naturalem adoptantis non est perpetuum impedimentum; quia soluta
            adoptione per mortem adoptantis, vel emancipationem adoptati, potest contrahere cum ea.
            Ergo cum ea non habuit aliquam propinquitatem quae matrimonium impediret.</p>
          <p xml:id="ta-l4d42q2-d1e237">Praeterea, cognatio spiritualis in nullam personam transit quae non possit ad aliquod
            sacramentum tenere, vel suscipere; unde in non baptizatum non transit. Sed mulier non
            potest adoptare, ut ex dictis patet. Ergo cognatio legalis non transit a viro in
            uxorem.</p>
          <p xml:id="ta-l4d42q2-d1e241">Praeterea, cognatio spiritualis est fortior quam legalis. Sed spiritualis cognatio non
            transit in nepotem. Ergo nec legalis.</p>
          <p xml:id="ta-l4d42q2-d1e244">Sed contra plus concordat cognatio legalis cum carnis conjunctione vel propagatione
            quam spiritualis. Sed spiritualis transit in alteram personam modis praedictis, ut
            dictum est. Ergo et legalis.</p>
          <p xml:id="ta-l4d42q2-d1e247">Respondeo dicendum, quod triplex est legalis cognatio. Prima quasi descendentium, quae
            contrahitur inter patrem adoptantem et filium adoptatum, et filium filii adoptivi, et
            nepotem, et sic deinceps. Secunda quae est inter filium adoptatum et filium naturalem.
            Tertia per modum cujusdam affinitatis, quae est inter patrem adoptantem et uxorem filii
            adoptati, vel e converso inter filium adoptatum et uxorem patris adoptantis. Prima ergo
            cognatio et tertia perpetuo matrimonium impediunt; secunda autem non nisi quamdiu in
            potestate manet patris adoptantis; unde mortuo patre, vel filio emancipato, potest
            contrahi inter eos matrimonium.</p>
          <p xml:id="ta-l4d42q2-d1e250">Ad primum ergo dicendum, quod per generationem spiritualem non trahitur filius extra
            potestatem patris, sicut fit per adoptionem; et sic filius spiritualis manet filius
            utriusque simul, non autem filius adoptivus; et ideo non contrahitur aliqua propinquitas
            inter patrem adoptantem et matrem vel patrem naturalem, sicut erat in cognatione
            spirituali.</p>
          <p xml:id="ta-l4d42q2-d1e253">Ad secundum dicendum, quod cognatio legalis impedit matrimonium propter cohabitationem;
            et ideo quando solvitur necessitas cohabitationis, non est inconveniens si praedictum
            vinculum non maneat, sicut quando fuerit extra potestatem ejusdem patris. Sed pater
            adoptans et uxor ejus semper quamdam auctoritatem retinent super filium adoptatum et
            uxorem ejus; et propter hoc, vinculum manet inter eos.</p>
          <p xml:id="ta-l4d42q2-d1e256">Ad tertium dicendum, quod etiam mulier ex concessione principis adoptare potest; unde
            etiam in ipsam potest transire cognatio legalis. Et praeterea causa quare cognatio
            spiritualis non transit in non baptizatum, non est quia non potest tenere ad
            sacramentum, sed quia non est alicujus spiritualitatis capax.</p>
          <p xml:id="ta-l4d42q2-d1e260">Ad quartum dicendum, quod per cognationem spiritualem filius non ponitur in potestate
            et cura patris spiritualis, sicut in cognatione legali. Oportet enim quod quidquid est
            in potestate filii, transeat in potestatem patris adoptantis; unde adoptato patre
            adoptantur filii et nepotes, qui sunt in potestate adoptati.</p>
        </div>
      </div>
    </body>
  </text>
</TEI>