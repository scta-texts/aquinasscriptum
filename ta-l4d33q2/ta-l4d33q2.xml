<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber IV, Distinctio 33, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber IV, Distinctio 33, Quaestio 2</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="488a"/>
      </div>
    </front>
    <body>
      <div xml:id="ta-l4d33q2">
        <head xml:id="ta-l4d33q2-Hd1e97">Quaestio 2</head>
        <div xml:id="ta-l4d33q2-Dd1e100">
          <head xml:id="ta-l4d33q2-Hd1e102">Prooemium</head>
          <p xml:id="ta-l4d33q2-d1e105">Deinde quaeritur de libello repudii; et circa hoc quaeruntur tria: 1 utrum
            inseparabilitas matrimonii sit de lege naturae; 2 utrum repudiare uxorem aliquando
            fuerit licitum; 3 de causis libelli repudii lege permissi, et ejus inscriptione.</p>

        </div>
        <div xml:id="ta-l4d33q2-Dd1e109" type="articulus">
          <head xml:id="ta-l4d33q2-Hd1e111">Articulus 1</head>

          <head xml:id="ta-l4d33q2-Hd1e114" type="question-title">Utrum inseparabilitas uxoris sit de lege naturae</head>

          <p xml:id="ta-l4d33q2-d1e117">Ad primum sic proceditur. Videtur quod inseparabilitas uxoris non sit de lege naturae.
            Lex enim naturae communis est apud omnes. Sed nulla lege praeter legem Christi fuit
            prohibitum uxorem dimittere. Ergo inseparabilitas uxoris non est de lege naturae.</p>
          <p xml:id="ta-l4d33q2-d1e120">Praeterea, sacramenta non sunt de lege naturae. Sed inseparabilitas matrimonii pertinet
            ad bonum sacramenti. Ergo non est de lege naturae.</p>
          <p xml:id="ta-l4d33q2-d1e123">Praeterea, conjunctio viri et feminae in matrimonio ordinatur principaliter ad prolis
            generationem et educationem et instructionem, ut dictum est. Sed haec omnia aliquo certo
            tempore consummantur. Ergo post illud tempus licet uxorem dimittere sine aliquo
            praejudicio legis naturae.</p>
          <p xml:id="ta-l4d33q2-d1e127">Praeterea, ex matrimonio quaeritur principaliter bonum prolis. Sed inseparabilitas
            matrimonii est contra bonum prolis; quia, ut tradunt philosophi, aliquis vir non potest
            ex aliqua femina prolem accipere, qui tamen ex alia concipere posset, et quae etiam ex
            alio viro impraegnaretur. Ergo inseparabilitas matrimonii magis est contra legem naturae
            quam de lege naturae.</p>
          <p xml:id="ta-l4d33q2-d1e130">Sed contra, illud praecipue est de lege naturae quod natura bene instituta accepit in
            suo principio. Sed inseparabilitas matrimonii est hujusmodi, ut patet Matth. 19. Ergo
            est de lege naturae.</p>
          <p xml:id="ta-l4d33q2-d1e133">Praeterea, de lege naturae est quod homo Deo non contrarietur. Sed homo quodammodo Deo
            contrarius esset, si separaret quos Deus conjunxit. Cum ergo ex hoc habeatur
            inseparabilitas matrimonii, Matth. 19, videtur quod sit de lege naturae.</p>
          <p xml:id="ta-l4d33q2-d1e136">Respondeo dicendum, quod matrimonium ex intentione naturae ordinatur ad educationem
            prolis non solum per aliquod tempus, sed per totam vitam prolis. Unde de lege naturae
            est quod parentes filiis thesaurizent, et filii parentum heredes sint; et ideo, cum
            proles sit commune bonum viri et uxoris, oportet eorum societatem perpetuo permanere
            indivisam secundum legis naturae dictamen; et sic inseparabilitas matrimonii est de lege
            naturae.</p>
          <p xml:id="ta-l4d33q2-d1e139">Ad primum ergo dicendum, quod sola lex Christi ad perfectum humanum genus adduxit,
            reducens in statum novitatis naturae; unde et in lege Moysi et in legibus humanis non
            potuit totum auferri quod contra legem naturae erat: hoc enim soli legi spiritus et
            vitae reservatum est.</p>
          <p xml:id="ta-l4d33q2-d1e142">Ad secundum dicendum, quod inseparabilitas competit matrimonio secundum quod est signum
            perpetuae conjunctionis Christi et Ecclesiae, et secundum quod est in officium naturae
            ad bonum prolis ordinatum, ut dictum est. Sed quia separatio matrimonii magis directe
            repugnat significationi quam prolis bono, cui ex consequenti repugnat, ut dictum est;
            inseparabilitas matrimonii magis in bono sacramenti intelligitur quam in bono prolis,
            quamvis in utroque intelligi possit; et secundum quod pertinet ad bonum prolis erit de
            lege naturae; non autem secundum quod pertinet ad bonum sacramenti.</p>
          <p xml:id="ta-l4d33q2-d1e146">Ad tertium patet solutio ex dictis.</p>
          <p xml:id="ta-l4d33q2-d1e149">Ad quartum dicendum, quod matrimonium principaliter ordinatur ad bonum commune ratione
            principalis finis, qui est bonum prolis; quamvis etiam ratione finis secundarii
            ordinetur ad bonum matrimonium contrahentis, prout per se est in remedium
            concupiscentiae. Et ideo in legibus matrimonii magis attenditur quid omnibus expediat
            quam quid uni competere possit. Quamvis ergo matrimonii inseparabilitas impediat bonum
            prolis in aliquo homine, tamen est conveniens ad bonum prolis simpliciter; et propter
            hoc ratio non sequitur.</p>

        </div>
        <div xml:id="ta-l4d33q2-Dd1e153" type="articulus">
          <head xml:id="ta-l4d33q2-Hd1e155">Articulus 2</head>

          <head xml:id="ta-l4d33q2-Hd1e158" type="question-title">Utrum licitum esse possit per dispensationem uxorem
            dimittere</head>

          <div xml:id="ta-l4d33q2-Dd1e161">
            <head xml:id="ta-l4d33q2-Hd1e163">Quaestiuncula 1</head>
            <p xml:id="ta-l4d33q2-d1e166">Ad secundum sic proceditur. Videtur quod uxorem dimittere licitum per dispensationem
              esse non potuerit. Illud enim quod est in matrimonio contra bonum prolis, est contra
              prima praecepta legis naturae, quae indispensabilia sunt. Sed dimissio uxoris est
              hujusmodi, ut ex dictis patet. Ergo et cetera.</p>
            <p xml:id="ta-l4d33q2-d1e169">Praeterea, concubina differt praecipue ab uxore in hoc quod non est inseparabiliter
              juncta. Sed habere concubinas fuit indispensabile. Ergo et dimittere uxorem.</p>
            <p xml:id="ta-l4d33q2-d1e172">Praeterea, homines sunt modo ita receptibiles dispensationis sicut olim fuerunt. Sed
              modo non potest dispensari cum aliquo quod uxorem dimittat. Ergo nec olim.</p>
            <p xml:id="ta-l4d33q2-d1e175">Sed contra, Agar cognita est ab Abraham uxorio affectu, quasi uxor, ut dictum est.
              Sed ipse praecepto divino eam ejecit, et non peccavit. Ergo potuit per dispensationem
              fieri licitum quod homo uxorem dimitteret.</p>

          </div>
          <div xml:id="ta-l4d33q2-Dd1e179">
            <head xml:id="ta-l4d33q2-Hd1e181">Quaestiuncula 2</head>
            <p xml:id="ta-l4d33q2-d1e184">Ulterius. Videtur quod sub lege Moysi fuerit licitum uxorem dimittere. Unus enim
              modus consentiendi est non prohibere, cum prohibere possis. Consentire autem illicito
              est illicitum. Cum ergo Moyses non prohibuerit uxoris repudium, nec peccaverit, quia
              lex sancta est, ut dicitur Roman. 7; videtur quod repudium fuerit aliquando
              licitum.</p>
            <p xml:id="ta-l4d33q2-d1e187">Praeterea, prophetae locuti sunt spiritu sancto inspirati, ut patet 2 Petr. 1. Sed
              Malach. 2, 16, dicitur: <quote xml:id="ta-l4d33q2-Qd1e189">si odio habueris eam, dimitte eam</quote>. Ergo cum
              illud quod spiritus sanctus inspirat, non sit illicitum, videtur quod repudium uxoris
              non semper fuerit illicitum.</p>
            <p xml:id="ta-l4d33q2-d1e193">Praeterea, Chrysostomus dicit, quod sicut apostoli permiserunt secundas nuptias, ita
              Moyses permisit libellum repudii. Sed secundae nuptiae non sunt peccatum. Ergo nec
              repudium uxoris sub lege Moysi.</p>
            <p xml:id="ta-l4d33q2-d1e196">Sed contra est quod dominus dicit, quod libellus repudii datus est a Moyse Judaeis
              propter duritiam cordis eorum. Sed duritia cordis eorum non excusabat eos a peccato.
              Ergo neque lex de libello repudii.</p>
            <p xml:id="ta-l4d33q2-d1e200">Praeterea, Chrysostomus dicit super Matth., quod Moyses dando libellum repudii non
              justitiam Dei monstravit, ut quasi per legem agentibus peccatum non videatur esse
              peccatum.</p>

          </div>
          <div xml:id="ta-l4d33q2-Dd1e204">
            <head xml:id="ta-l4d33q2-Hd1e206">Quaestiuncula 3</head>
            <p xml:id="ta-l4d33q2-d1e209">Ulterius. Videtur quod liceret uxori repudiatae alium virum habere. Quia in repudio
              magis erat iniquitas viri repudiantis quam uxoris repudiatae. Sed vir poterat aliam
              sine peccato ducere in uxorem. Ergo uxor sine peccato alium virum ducere poterat.</p>
            <p xml:id="ta-l4d33q2-d1e212">Praeterea, Augustinus, dicit de duabus uxoribus, quod quando mos erat, peccatum non
              erat. Sed tempore legis erat talis consuetudo quod repudiata alium virum ducebat, ut
              patet Deut. 24, 2: <quote xml:id="ta-l4d33q2-Qd1e214">cumque egressa virum alterum duxerit</quote> et cetera. Ergo
              uxor non peccabat alteri se jungendo.</p>
            <p xml:id="ta-l4d33q2-d1e218">Praeterea, dominus, Matth. 5, justitiam novi testamenti ostendit superabundantem esse
              respectu justitiae veteris testamenti. Hoc autem dicit ad justitiam novi testamenti
              per superabundantiam pertinere quod uxor repudiata non ducit alterum virum; ergo in
              veteri lege licebat.</p>
            <p xml:id="ta-l4d33q2-d1e221">Sed contra est quod dicitur Matth. 19, 9: <quote xml:id="ta-l4d33q2-Qd1e223" source="http://scta.info/resource/mt19_9">qui dimissam duxerit,
                moechatur</quote>. Sed moechia nunquam fuit in veteri testamento licita. Ergo nec
              uxori repudiatae licuit alium virum habere.</p>
            <p xml:id="ta-l4d33q2-d1e228">Praeterea, Deut. 24 dicitur, quod mulier repudiata quae alium virum duceret, polluta
              erat, abominabilis facta coram domino. Ergo peccabat alium virum ducendo.</p>

          </div>
          <div xml:id="ta-l4d33q2-Dd1e233">
            <head xml:id="ta-l4d33q2-Hd1e235">Quaestiuncula 4</head>
            <p xml:id="ta-l4d33q2-d1e238">Ulterius. Videtur quod licebat viro repudiatam a se accipere. Licet enim corrigere
              quod male factum est. Sed male factum erat quod vir uxorem repudiabat. Ergo licebat
              hoc corrigere, reducendo uxorem ad se.</p>
            <p xml:id="ta-l4d33q2-d1e241">Praeterea, semper licuit peccanti indulgere, cum sit morale praeceptum, quod in omni
              lege manet. Sed vir accipiendo repudiatam, ei peccanti indulgebat. Ergo hoc licitum
              erat.</p>
            <p xml:id="ta-l4d33q2-d1e244">Praeterea, Deuter. 24 ponitur causa quare non possit accipi iterum, quia polluta est.
              Sed repudiata non polluitur nisi alterum virum ducendo. Ergo saltem antequam alium
              virum duceret, licebat eam accipere.</p>
            <p xml:id="ta-l4d33q2-d1e247">Sed contra est quod dicitur Deut. 24, 4: <quote xml:id="ta-l4d33q2-Qd1e249">non poterit prior maritus accipere
                eam</quote>.</p>
          </div>
          <div xml:id="ta-l4d33q2-Dd1e254">
            <head xml:id="ta-l4d33q2-Hd1e256">Quaestiuncula 1</head>
            <p xml:id="ta-l4d33q2-d1e259">Respondeo dicendum ad primam quaestionem, quod dispensatio in praeceptis, praecipue
              quae sunt aliquo modo legis naturae, est sicut mutatio cursus rei naturalis: qui
              quidem mutari dupliciter potest. Uno modo ex aliqua causa naturali, per quam alia
              causa naturalis impeditur a cursu suo, sicut est in omnibus quae in minori parte
              casualiter accidunt in natura: sed per hunc modum non variatur cursus rerum naturalium
              quae sunt semper, sed quae sunt frequenter. Alio modo per causam penitus
              supernaturalem, sicut in miraculis accidit; et hoc modo potest mutari cursus naturalis
              non solum qui est ordinatus ut sit frequenter, sed qui est ordinatus etiam ut sit
              semper; ut patet in statione solis tempore Josue, et reditu ejusdem tempore Ezechiae;
              et de eclypsi miraculosa tempore passionis Christi. Haec autem ratio dispensationis in
              praeceptis legis naturae quandoque est ex causis inferioribus; et sic dispensatio
              cadere potest super secunda praecepta legis naturae, non autem super prima: quia illa
              sunt quasi semper existentia, ut dictum est de pluralitate uxorum, et de hujusmodi.
              Aliquando autem est tantum ex causis superioribus; et tunc potest dispensatio esse
              divinitus etiam contra prima praecepta legis naturae, ratione alicujus mysterii divini
              significandi vel ostendendi, sicut patet de dispensatione in praecepto Abrahae facto
              de occisione filii innocentis. Tales autem dispensationes non fiunt communiter ad
              omnes, sed ad aliquas singulares personas, sicut etiam de miraculis accidit. Si ergo
              inseparabilitas matrimonii inter prima praecepta legis naturae contineatur, solum hoc
              secundo modo sub dispensatione cadet; si autem sit inter secunda praecepta legis
              naturae, etiam primo modo cadere potuit sub dispensatione. Videtur autem magis inter
              secunda praecepta legis naturae contineri. Inseparabilitas enim matrimonii non
              ordinatur ad prolis bonum, quod est principalis matrimonii finis, nisi quantum ad hoc
              quod per parentes filiis provideri debet in totam vitam per debitam praeparationem
              eorum quae sunt necessaria in vita. Hujusmodi autem rerum appropriatio non est de
              prima intentione naturae, secundum quam omnia sunt communia; et ideo non videtur
              contra primam intentionem naturae dimissio uxoris esse, et per consequens nec contra
              prima praecepta, sed contra secunda legis naturae; unde etiam primo modo sub
              dispensatione posse cadere videtur.</p>
            <p xml:id="ta-l4d33q2-d1e262">Ad primum ergo dicendum, quod in bono prolis, secundum quod est de prima intentione
              naturae, intelligitur procreatio, et nutritio, et instructio quousque proles ad
              perfectam aetatem ducatur. Sed quod ei provideatur in posterum per hereditatis et
              aliorum bonorum dimissionem, videtur pertinere ad secundam legis naturae
              intentionem.</p>
            <p xml:id="ta-l4d33q2-d1e265">Ad secundum dicendum, quod habere concubinam est contra bonum prolis quantum ad id
              quod natura in eo de prima intentione intendit, scilicet educationem et instructionem,
              quae requirit diuturnam commansionem parentum; quod non est in concubina, quae ad
              tempus assumitur; et ideo non est simile. Tamen quantum ad secundam dispensationem
              etiam habere concubinam sub dispensatione cadere potest, ut patet Oseae 1.</p>
            <p xml:id="ta-l4d33q2-d1e268">Ad tertium dicendum, quod inseparabilitas quamvis sit de secunda intentione
              matrimonii prout est in officium naturae, tamen est de prima intentione ipsius prout
              est sacramentum Ecclesiae; et ideo ex quo institutum est ut sit Ecclesiae sacramentum,
              manente tali institutione non potest sub dispensatione cadere, nisi forte secundo modo
              dispensationis.</p>

          </div>
          <div xml:id="ta-l4d33q2-Dd1e272">
            <head xml:id="ta-l4d33q2-Hd1e274">Quaestiuncula 2</head>
            <p xml:id="ta-l4d33q2-d1e277">Ad secundam quaestionem dicendum, quod circa hoc est duplex opinio. Quidam enim
              dicunt, quod illi qui sub lege uxorem dato libello repudii dimittebant, non
              excusabantur a peccato, quamvis excusarentur a poena secundum leges infligenda; et
              propter hoc dicitur Moyses libellum repudii permisisse; et sic ponunt quatuor modos
              permissionis. Unus per privationem praeceptionis; ut quando majus bonum non
              praecipitur, minus bonum permitti dicitur; sicut apostolus non praecipiendo
              virginitatem, matrimonium permisit, 1 Corinth. 7. Secundus per privationem
              prohibitionis; sicut venialia dicuntur permissa, quia non sunt prohibita. Tertius per
              privationem cohibitionis; et sic communia peccata dicuntur permitti a Deo, inquantum
              non impedit, cum impedire posset. Quarta per privationem punitionis; et sic libellus
              repudii lege permissus fuit, non quidem propter aliquod majus bonum consequendum,
              sicut fuit dispensatio de pluribus uxoribus habendis; sed propter majus malum
              cohibendum, scilicet uxoricidium, ad quod Judaei proni erant propter corruptionem
              irascibilis; sicut et permissum eis fuit extraneis fenerari propter aliquam
              corruptionem in concupiscibili, ne scilicet fratribus suis fenerarentur; et sicut
              propter corruptionem suspicionis, in rationali fuit permissum sacrificium zelotypiae,
              ne sola suspicio apud eos judicium corrumperet. Sed quia lex vetus, quamvis gratiam
              non conferret, tamen ad hoc data erat ut peccatum ostenderet, ut communiter sancti
              dicunt; ideo aliis videtur quod si repudiando uxorem peccassent, hoc saltem eis per
              legem aut prophetas indicari debuisset; Isai. 58, 1: <quote xml:id="ta-l4d33q2-Qd1e279">annuntia populo meo
                peccata eorum</quote>. Alias viderentur esse nimis neglecti, si ea quae necessaria
              sunt ad salutem, quae non cognoscebant, nunquam eis nuntiata fuissent; quod non potest
              dici, cum justitia legis tempore suo observata vitam mereretur aeternam. Et propter
              hoc dicunt, quod quamvis repudiare uxorem per se sit malum, tamen ex permissione
              divina licitum fiebat; et hoc confirmant auctoritate Chrysostomi, qui dicit, quod a
              peccato abstulit culpam legislator, quando permisit repudium. Et quamvis hoc
              probabiliter dicatur, tamen primum communius sustinetur; ideo ad utrasque rationes
              respondendum est.</p>
            <p xml:id="ta-l4d33q2-d1e283">Ad primum ergo dicendum, quod aliquis qui potest prohibere, non peccat, si a
              prohibitione abstineat non sperans correctionem, sed magis malum aestimans ex tali
              prohibitione occasionem sumere; et sic accidit Moysi; unde divina auctoritate fretus
              libellum repudii non prohibuit.</p>
            <p xml:id="ta-l4d33q2-d1e286">Ad secundum dicendum, quod prophetae spiritu sancto inspirati non dicebant
              dimittendam esse uxorem quasi spiritus sancti praeceptum sit; sed quasi permissum, ne
              mala pejora fierent.</p>
            <p xml:id="ta-l4d33q2-d1e289">Ad tertium dicendum, quod illa permissionis similitudo non est intelligenda quantum
              ad causam eamdem; quia utraque permissio ad vitandam turpitudinem facta est.</p>
            <p xml:id="ta-l4d33q2-d1e293">Ad quartum dicendum, quod quamvis duritia cordis non excusaret a peccato, tamen
              permissio ex duritia facta excusat; quaedam enim prohibentur sanis quae non
              prohibentur infirmis corporaliter; nec tamen infirmi peccant permissione sibi facta
              utentes.</p>
            <p xml:id="ta-l4d33q2-d1e296">Ad quintum dicendum, quod aliquod bonum potest intermitti dupliciter. Uno modo
              propter aliquod majus bonum consequendum; et tunc intermissio illius boni ex ordine ad
              majus bonum accipit honestatem, sicut intermittebatur singularitas uxoris honeste a
              Jacob propter bonum prolis. Alio modo bonum aliquod intermittitur ad vitandum majus
              malum; et tunc si auctoritate ejus qui dispensare potest, hoc fiat, reatum talis boni
              intermissio non habet; sed honestatem etiam non acquirit; et sic indivisibilitas
              matrimonii in lege Moysi intermittebatur propter majus malum vitandum, scilicet
              uxoricidium: et ideo Chrysostomus dicit, ut Sup., quod a peccato abstulit culpam.
              Quamvis enim inordinatio maneret in repudio, ex quo peccatum dicitur; tamen reatum
              poenae non habebat neque temporalis neque perpetuae, inquantum divina dispensatione
              fiebat, et sic erat ab eo culpa ablata; et ideo etiam ipse ibidem dicit, quod
              permissum est repudium, non malum quidem, tamen illicitum; quod quidem illi qui sunt
              de prima opinione referunt ad hoc tantum quod habebat reatum temporalis poenae.</p>

          </div>
          <div xml:id="ta-l4d33q2-Dd1e300">
            <head xml:id="ta-l4d33q2-Hd1e302">Quaestiuncula 3</head>
            <p xml:id="ta-l4d33q2-d1e305">Ad tertiam quaestionem dicendum, quod secundum primam opinionem uxor peccabat, post
              repudium alteri viro conjuncta; quia adhuc matrimonium primum non erat solutum. Mulier
              enim quanto tempore vivit, alligata est lege viri, ut patet Rom. 7. Non autem poterat
              simul plures viros habere. Sed secundum aliam opinionem, sicut licebat ex
              dispensatione divina viro uxorem repudiare, ita uxori alium virum ducere; quia
              inseparabilitas matrimonii ex causa divinae dispensationis tollebatur, qua
              inseparabilitate manente intelligitur verbum apostoli.</p>
            <p xml:id="ta-l4d33q2-d1e308">Ut ergo ad utrasque rationes respondeamus, dicendum ad primum, quod viro licebat
              plures uxores simul habere secundum dispensationem divinam; et ideo una dimissa, etiam
              matrimonio non soluto, poterat aliam ducere. Sed nunquam uxori licuit habere plures
              viros; et ideo non est simile.</p>
            <p xml:id="ta-l4d33q2-d1e311">Ad secundum dicendum, quod in illo verbo Augustini mos non ponitur pro consuetudine,
              sed pro actu honesto, secundum quod a more aliquis dicitur morigeratus, quia est
              bonorum morum, vel sicut a more philosophia moralis nominatur.</p>
            <p xml:id="ta-l4d33q2-d1e314">Ad tertium dicendum, quod dominus Matth. 5, ostendit novam legem abundare per
              consilia ad veterem, non solum quantum ad ea quae lex vetus licita faciebat, sed etiam
              quantum ad ea quae in veteri lege illicita erant, sed a multis licita putabantur per
              non rectam praeceptorum expositionem; sicut patet de odio inimici; et ita est etiam de
              repudio.</p>
            <p xml:id="ta-l4d33q2-d1e318">Ad quartum dicendum, quod verbum domini intelligitur quantum ad tempus legis novae in
              quo dicta permissio est sublata; et sic etiam intelligitur verbum quoddam Chrysostomi,
              qui dicit, quod qui secundum legem dimittit uxorem, quatuor facit iniquitates; quia
              quo ad Deum existit homicida, inquantum habet propositum occidendi uxorem, nisi eam
              dimitteret; et quia dimittit non fornicantem, in quo solo casu lex Evangelii uxorem
              dimittere permittit; et similiter quia facit eam adulteram, et illum cui
              copulatur.</p>
            <p xml:id="ta-l4d33q2-d1e321">Ad quintum dicendum, quod quidam interlinealis dicit, Deuter. 24: <quote xml:id="ta-l4d33q2-Qd1e323">polluta est,
                et abominabilis; scilicet illius judicio qui quasi pollutam eam prius
                dimisit</quote>; et sic non oportet quod sit polluta simpliciter. Vel dicitur
              polluta illo modo quo immundus dicebatur qui mortuum tangebat vel leprosum; non
              immunditia culpae, sed cujusdam irregularitatis legalis; unde et sacerdoti non licebat
              viduam et repudiatam ducere in uxorem.</p>

          </div>
          <div xml:id="ta-l4d33q2-Dd1e328">
            <head xml:id="ta-l4d33q2-Hd1e330">Quaestiuncula 4</head>
            <p xml:id="ta-l4d33q2-d1e333">Ad quartam quaestionem dicendum, quod in lege de libello repudii duo erant permissa;
              scilicet dimittere uxorem, et uxorem dimissam alteri jungi; et duo praecepta; scilicet
              Scriptura libelli repudii, et quod iterum maritus repudians eam accipere non possit;
              quod quidem, secundum eos qui primam opinionem tenent, factum fuit in poenam mulieris
              quae alteri nupsit, et in hoc peccato polluta est; sed secundum alios, ut vir non de
              facili uxorem repudiaret, quam postea nullo modo recuperare posset.</p>
            <p xml:id="ta-l4d33q2-d1e336">Ad primum ergo dicendum, quod ad illius mali impedimentum quod committebat aliquis
              repudiando uxorem, ordinabatur quod vir uxorem repudiatam assumere non posset iterato,
              ut patet ex dictis; et ideo divinitus ordinatum fuit.</p>
            <p xml:id="ta-l4d33q2-d1e339">Ad secundum dicendum, quod semper licuit indulgere peccanti quantum ad rancorem
              cordis; sed non quantum ad poenam divinitus taxatam.</p>
            <p xml:id="ta-l4d33q2-d1e342">Ad tertium dicendum, quod in hoc est duplex opinio. Quidam enim dicunt, quod licuit
              uxorem repudiatam viro reconciliari, nisi matrimonio alteri viro juncta esset: tunc
              enim propter adulterium, cui mulier voluntarie se subdit, in poenam ei dabatur quod ad
              priorem virum non rediret. Sed quia lex universaliter prohibet, ideo dicunt alii, quod
              etiam ante quam alteri nuberet, non poterat revocari, ex quo repudiata erat: quia
              pollutio non intelligitur quantum ad culpam, sed ut dictum est.</p>
          </div>
        </div>
        <div xml:id="ta-l4d33q2-Dd1e347" type="articulus">
          <head xml:id="ta-l4d33q2-Hd1e349">Articulus 3</head>

          <head xml:id="ta-l4d33q2-Hd1e352" type="question-title">Utrum causa repudii fuerit odium uxoris</head>

          <div xml:id="ta-l4d33q2-Dd1e355">
            <head xml:id="ta-l4d33q2-Hd1e357">Quaestiuncula 1</head>
            <p xml:id="ta-l4d33q2-d1e360">Ad tertium sic proceditur. Videtur quod causa repudii fuerit odium uxoris, secundum
              hoc quod dicitur Malach. 2, 16: <quote xml:id="ta-l4d33q2-Qd1e362">si odio habueris eam, dimitte
              illam</quote>.</p>
            <p xml:id="ta-l4d33q2-d1e366">Praeterea, Deuteronom. 24, 1, dicitur: <quote xml:id="ta-l4d33q2-Qd1e368">cum non invenerit gratiam in oculis
                ejus propter aliquam foeditatem, scribet libellum repudii</quote>. Ergo idem quod
              prius.</p>
            <p xml:id="ta-l4d33q2-d1e372">Sed contra, sterilitas et fornicatio magis contrariantur matrimonio quam odium. Ergo
              illa potius debuerunt esse causa repudii quam odium.</p>
            <p xml:id="ta-l4d33q2-d1e375">Praeterea, odium potest creari ex virtute ejus qui odio habetur. Si ergo odium est
              sufficiens causa, tunc mulier posset repudiari propter virtutem suam; quod est
              absurdum.</p>
            <p xml:id="ta-l4d33q2-d1e379">Praeterea, Deuteronom. 22, dicitur: si duxerit vir uxorem suam, et postea odio eam
              habuerit, et objecerit ei stuprum aut conjugium; si in probatione defecerit,
              verberabitur, et centum siclis argenti condemnabitur, et non poterit eam dimittere
              omni tempore vitae suae. Ergo odium non est causa sufficiens repudii.</p>

          </div>
          <div xml:id="ta-l4d33q2-Dd1e383">
            <head xml:id="ta-l4d33q2-Hd1e385">Quaestiuncula 2</head>
            <p xml:id="ta-l4d33q2-d1e388">Ulterius. Videtur quod repudii causae debebant in libello scribi. Quia per libellum
              repudii scriptum a poena legis absolvebatur. Sed hoc omnino videtur injustum, nisi
              causis sufficientibus repudii assignatis. Ergo oportebat illas scribere in
              libello.</p>
            <p xml:id="ta-l4d33q2-d1e391">Praeterea, ad nihil illa scripta valere videbantur nisi ut causae repudii
              ostenderentur. Ergo si non inscribebantur, frustra libellus ille sibi tradebatur.</p>
            <p xml:id="ta-l4d33q2-d1e394">Praeterea, hoc Magister dicit in littera.</p>
            <p xml:id="ta-l4d33q2-d1e397">Sed contra, causae repudii aut erant sufficientes, aut non. Si sufficientes,
              praecludebatur mulieri via ad secundas nuptias, quae ei secundum legem concedebantur.
              Si autem insufficientes, ostendebatur injustum repudium; et sic repudium fieri non
              poterat. Ergo nullo modo causae repudii inscribebantur.</p>
          </div>
          <div xml:id="ta-l4d33q2-Dd1e401">
            <head xml:id="ta-l4d33q2-Hd1e403">Quaestiuncula 1</head>
            <p xml:id="ta-l4d33q2-d1e406">Respondeo dicendum ad primam quaestionem, quod causa permissionis repudiandi uxorem
              fuit vitatio uxoricidii, ut sancti communiter dicunt. Proxima autem causa homicidii
              est odium; et ideo proxima causa repudii est odium. Sed odium ex aliqua causa
              causatur, sicut et amor; et ideo etiam oportet alias causas repudii ponere remotas,
              quae erant causa odii. Dicit autem Augustinus in Glossa, Deuteron. 24: <quote xml:id="ta-l4d33q2-Qd1e408">multae
                erant in lege causae dimittendi uxores: Christus solam fornicationem excipit;
                ceteras molestias jubet pro fide et castitate conjugii sustineri</quote>. Hae autem
              causae intelliguntur foeditates in corpore, puta infirmitas, vel aliqua notabilis
              macula; vel in anima, sicut fornicatio, vel aliquid hujusmodi, quod in moribus
              inhonestatem facit. Sed quidam has causas magis coarctant, satis probabiliter
              dicentes, quod non licebat uxorem repudiare nisi propter aliquam causam post
              matrimonium supervenientem; nec propter quamlibet talem, sed propter illas solum quae
              possunt bonum prolis impedire, vel in corpore, ut sterilitas aut lepra, vel aliquid
              hujusmodi; vel in anima, ut si esset malorum morum, quos filii ex conversatione ad
              ipsam imitarentur. Sed quaedam Glossa super illud Deuteron. 24: <quote xml:id="ta-l4d33q2-Qd1e411">cum non
                invenerit gratiam</quote> etc., videtur magis arctare, scilicet ad peccatum, cum
              dicit ibi, per foeditatem peccatum intelligi. Sed peccatum Glossa nominat non solum in
              moribus animae, sed etiam in natura corporis.</p>
            <p xml:id="ta-l4d33q2-d1e415">Sic ergo prima duo concedimus.</p>
            <p xml:id="ta-l4d33q2-d1e418">Ad tertium dicendum, quod sterilitas, et alia hujusmodi, sunt causa odii; et sic sunt
              causae remotae.</p>
            <p xml:id="ta-l4d33q2-d1e421">Ad quartum dicendum, quod propter virtutem non est aliquis odibilis, per se loquendo;
              quia bonitas causa est amoris; et ideo ratio non sequitur.</p>
            <p xml:id="ta-l4d33q2-d1e425">Ad quintum dicendum, quod hoc dabatur in poenam viri, quod non posset in perpetuum
              repudiare uxorem in casu illo, sicut etiam in alio casu, quando puellam
              defloraverat.</p>

          </div>
          <div xml:id="ta-l4d33q2-Dd1e430">
            <head xml:id="ta-l4d33q2-Hd1e432">Quaestiuncula 2</head>
            <p xml:id="ta-l4d33q2-d1e435">Ad secundam quaestionem dicendum, quod causae repudii in speciali non scribebantur in
              libello, sed in generali, ut ostenderetur justum repudium. Sed secundum Josephum, ut
              mulier habens libellum conscriptum de repudio alteri posset nubere: alias enim ei
              traditum non fuisset; unde, secundum eum, erat Scriptura talis: <quote xml:id="ta-l4d33q2-Qd1e437">promitto tibi
                quod nunquam tecum conveniam</quote>. Sed secundum Augustinum, ideo libellus
              scribebatur, ut mora interveniente, et consilio Scribarum dissuadente, vir a proposito
              repudiandi desisteret.</p>
            <p xml:id="ta-l4d33q2-d1e441">Et per hoc patet solutio ad objecta.</p>
          </div>
        </div>
      </div>
    </body>
  </text>
</TEI>