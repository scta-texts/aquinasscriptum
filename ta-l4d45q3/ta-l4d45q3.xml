<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Librum IV, Distinctio 45, Quaestio 3</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Librum IV, Distinctio 45, Quaestio 3</title>
          <date when="2016-03-19">March 19, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-19">March 19, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="G" n="ghent567">Ghent, Belgium, Ghent University Library, 567</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="0.0.0-dev">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#G" n="650a"/>
      </div>
    </front>
    <body>
      <div xml:id="ta-l4d45q3">
        <head xml:id="ta-l4d45q3-Hd1e97">Librum IV, Distinctio 45, Quaestio 3</head>
        <div xml:id="ta-l4d45q3-Dd1e100">
          <head xml:id="ta-l4d45q3-Hd1e102">Prooemium</head>
          <p xml:id="ta-l4d45q3-d1e105">Deinde quaeritur de orationibus sanctorum, quibus pro nobis orant; et circa hoc
            quaeruntur tria: 1 utrum sancti orationes nostras cognoscant; 2 utrum debeamus omnes
            interpellare ad orandum pro nobis; 3 utrum orationes eorum pro nobis fusae semper
            exaudiantur; 4 utrum autem possimus sanctos orare, et utrum sancti qui sunt in patria,
            orent pro nobis, habitum est supra, dist. 15.</p>

        </div>
        <div xml:id="ta-l4d45q3-Dd1e109" type="articulus">
          <head xml:id="ta-l4d45q3-Hd1e111">Articulus 1</head>

          <head xml:id="ta-l4d45q3-Hd1e114" type="questionTitle">Utrum sancti orationes nostras cognoscant</head>

          <p xml:id="ta-l4d45q3-d1e117">Ad primum sic proceditur. Videtur quod sancti orationes nostras non cognoscant. Isa.
            43, 16: <quote xml:id="ta-l4d45q3-Qd1e119">pater noster es, et Abraham nescivit nos, et Israel ignoravit
            nos</quote>. Glossa Augustini dicit, quia mortui et sancti nesciunt quid agant vivi,
            etiam eorum filii; et sumitur ab Augustino in Lib. de cura pro mortuis gerenda, ubi hanc
            auctoritatem inducit; et sunt haec verba Augustini, ibidem: <quote xml:id="ta-l4d45q3-Qd1e122">si tanti patriarchae
              quid erga populum ab eis procreatum ageretur ignoraverunt, quomodo mortui vivorum
              rebus atque actibus cognoscendis adjuvandisque miscentur?</quote> Ergo sancti
            orationes nostras cognoscere non possunt.</p>
          <p xml:id="ta-l4d45q3-d1e126">Praeterea, 4 Reg., 22, 20, dicitur ad Josiam regem: <quote xml:id="ta-l4d45q3-Qd1e128">idcirco</quote>, quia
            scilicet flevisti coram me, <quote xml:id="ta-l4d45q3-Qd1e131">colligam te ad patres tuos (...) ut non videant oculi
              tui mala omnia quae inducturus sum in locum istum</quote>. Sed in hoc nullo modo per
            mortem Josiae subventum fuisset, si post mortem genti suae quid eveniret cognosceret.
            Ergo sancti mortui actus nostros non cognoscunt, et ita non intelligunt orationes
            nostras.</p>
          <p xml:id="ta-l4d45q3-d1e135">Praeterea, quanto aliquis est in caritate perfectior, tanto magis proximo in periculis
            subvenit. Sed sancti in carne viventes proximis, et maxime sibi conjunctis, in periculis
            et consulunt et auxiliantur manifeste. Cum ergo post mortem sint multo majoris
            caritatis; si facta nostra cognoscerent, multo amplius suis caris sibi conjunctis
            consulerent et auxiliarentur in necessitatibus: quod facere non videntur. Ergo non
            videtur quod actus nostros et orationes cognoscant.</p>
          <p xml:id="ta-l4d45q3-d1e139">Praeterea, sicut sancti post mortem vident verbum, ita et Angeli, de quibus dicitur
            Matth. 18, 10: <quote xml:id="ta-l4d45q3-Qd1e141" ana="#mt18_10">Angeli eorum semper vident faciem patris mei</quote>. Sed Angeli
            verbum videntes non propter hoc omnia cognoscunt, cum a nescientia minores a
            superioribus purgentur, ut patet per Dionysium in 6 cap. Eccl. Hierarch. Ergo nec
            sancti, quamvis verbum videant, in eo nostras orationes cognoscunt, et alia quae circa
            nos aguntur.</p>
          <p xml:id="ta-l4d45q3-d1e145">Praeterea, solus Deus est inspector cordium. Sed oratio praecipue in corde consistit.
            Ergo solius Dei est orationes cognoscere; non ergo sancti orationes nostras
            cognoscunt.</p>
          <p xml:id="ta-l4d45q3-d1e148">Sed contra, super illud Job 14, 21: <quote xml:id="ta-l4d45q3-Qd1e150">sive nobiles fuerint filii ejus, sive
              ignobiles, non intelliget</quote>; dicit beatus Gregorius 12 Lib. Moral.: <quote xml:id="ta-l4d45q3-Qd1e153">hoc
              de animabus sanctis sentiendum non est; quia quae intus omnipotentis Dei claritatem
              vident, nullo modo credendum est quod sit foras aliquid quod ignorent</quote>. Ergo
            ipsi orationes sibi factas cognoscunt.</p>
          <p xml:id="ta-l4d45q3-d1e157">Praeterea, Gregorius in 2 Dialog.: <quote xml:id="ta-l4d45q3-Qd1e159">animae videnti creatorem angusta est omnis
              creatura. Quantumlibet enim de luce creatoris aspexerit, breve fit eis omne quod
              creatum est</quote>. Sed hoc maxime impedire videretur quod animae sanctorum
            orationes, et alia quae circa nos aguntur, cognoscant, quia a nobis distant. Cum ergo
            distantia illa non impediat, ut ex praedicta auctoritate patet, videtur quod animae
            sanctorum cognoscant orationes nostras, et ea quae hic aguntur.</p>
          <p xml:id="ta-l4d45q3-d1e163">Praeterea, si ea quae circa nos aguntur, non cognoscerent; nec pro nobis orarent, quia
            defectus nostros ignorarent. Sed hic est error Vigilantii, ut Hieronymus dicit in
            epistola contra eum. Ergo sancti ea quae circa nos aguntur, cognoscunt.</p>
          <p xml:id="ta-l4d45q3-d1e166">Respondeo dicendum, quod divina essentia est sufficiens medium cognoscendi omnia; quod
            patet ex hoc quod Deus videndo suam essentiam omnia intuetur. Non tamen sequitur quod
            quicumque essentiam Dei videt, omnia cognoscat, sed solum qui essentiam comprehendit;
            sicut nec principio aliquo cognito consequens est omnia cognosci quae ex principio
            consequuntur, nisi tota virtus principii comprehendatur. Unde cum animae sanctorum
            divinam essentiam non comprehendant, non est consequens ut omnia cognoscant quae per
            essentiam divinam cognosci possunt; unde etiam de quibusdam inferiores Angeli a
            superioribus edocentur, quamvis omnes essentiam divinam videant. Sed unusquisque beatus
            tantum de aliis rebus necessarium est ut in essentia divina videat, quantum perfectio
            beatitudinis requirit, ut homo habeat quidquid velit, nec aliquid inordinate velit,
            sicut infra, dist. 49, qu. 2, art. 5, habetur. Hoc autem recta voluntate quilibet vult
            ut ea quae ad ipsum pertinent cognoscat; unde cum nulla rectitudo sanctis desit, volunt
            cognoscere ea quae ad ipsos pertinent; et ideo oportet quod illa in verbo cognoscant.
            Hoc autem ad eorum gloriam pertinet quod auxilium indigentibus praebeant ad salutem; sic
            enim Dei cooperatores efficiuntur, quo nihil est divinius, ut Dionysius dicit, 3 cap.
            Eccles. Hierarch. Unde patet quod sancti cognitionem habeant eorum quae ad hoc
            requiruntur; et sic manifestum est quod in verbo cognoscunt vota et orationes et
            devotiones hominum qui ad eorum auxilium confugiunt.</p>
          <p xml:id="ta-l4d45q3-d1e170">Ad primum ergo dicendum, quod verbum Augustini est intelligendum de cognitione naturali
            animarum separatarum; quae quidem cognitio in sanctis viris non est obtenebrata, sicut
            est in peccatoribus: non autem loquitur de cognitione in verbo, quam constat Abraham, eo
            tempore quo haec dicta sunt per Isaiam, non habuisse, cum ante passionem Christi nullus
            ad visionem Dei pervenerit.</p>
          <p xml:id="ta-l4d45q3-d1e173">Ad secundum dicendum, quod sancti etsi post vitam cognoscant quae hic geruntur, non
            tamen credendum est quod afficiantur doloribus, cognitis adversitatibus eorum quos hic
            in saeculo dilexerunt; ita enim repleti sunt gaudio beatitudinis quod dolor in eis locum
            non invenit; unde si cognoscant suorum infortunia post mortem, nihilominus eorum dolori
            consulitur, si ante hujusmodi infortunia de hoc saeculo subtrahuntur. Sed forte animae
            non glorificatae dolorem aliquem sentirent, si incommoda suorum carorum perciperent. Et
            quia anima Josiae non statim glorificata fuit a corpore egressa, quantum ad hoc ex hac
            ratione Augustinus concludere nititur quod animae mortuorum non habent cognitionem de
            factis viventium.</p>
          <p xml:id="ta-l4d45q3-d1e176">Ad tertium dicendum, quod animae sanctorum habent voluntatem plenarie conformem divinae
            voluntati, etiam in volito; et ideo quamvis affectum caritatis ad proximum retineant,
            non tamen eis aliter auxilium ferunt quam secundum quod per divinam justitiam vident
            esse dispositum. Et tamen credendum est quod multum proximos juvent, pro eis apud Deum
            intercedendo.</p>
          <p xml:id="ta-l4d45q3-d1e179">Ad quartum dicendum, quod quamvis videntes verbum non sit necessarium omnia in verbo
            videre; vident tamen ea quae ad perfectionem pertinent beatitudinis eorum, ut dictum
            est.</p>
          <p xml:id="ta-l4d45q3-d1e182">Ad quintum dicendum, quod cogitationes cordium solus Deus per seipsum novit; sed tamen
            alii cognoscere possunt quatenus eis revelatur vel per visionem verbi, vel quocumque
            alio modo.</p>

        </div>
        <div xml:id="ta-l4d45q3-Dd1e186" type="articulus">
          <head xml:id="ta-l4d45q3-Hd1e188">Articulus 2</head>

          <head xml:id="ta-l4d45q3-Hd1e191" type="questionTitle">Utrum debeamus sanctos orare ad interpellandum pro nobis</head>

          <p xml:id="ta-l4d45q3-d1e194">Ad secundum sic proceditur. Videtur quod non debeamus sanctos orare ad interpellandum
            pro nobis. Nullus enim amicos alicujus interpellat ad orandum pro se, nisi quatenus apud
            eos credit facilius gratiam obtinere. Sed Deus est in infinitum magis misericors
            quolibet sancto; et sic ejus voluntas facilius inclinatur ad nos exaudiendum quam
            voluntas alicujus sancti. Ergo videtur superfluum esse constituere sanctos mediatores
            inter nos et Deum, ut ipsi pro nobis intercedant.</p>
          <p xml:id="ta-l4d45q3-d1e197">Praeterea, si eos ad orandum pro nobis interpellare debemus, hoc non est nisi quia
            scimus eorum orationem esse Deo acceptam. Sed quanto aliquis est sanctior inter sanctos,
            tanto ejus oratio est magis Deo accepta. Ergo semper deberemus superiores sanctos pro
            nobis intercessores constituere ad Deum, et nunquam minores.</p>
          <p xml:id="ta-l4d45q3-d1e200">Praeterea, Christus secundum etiam quod homo, dicitur sanctus sanctorum, et ei secundum
            quod homo orare competit. Sed nunquam Christum ad orandum pro nobis interpellamus. Ergo
            nec alios sanctos interpellare debemus.</p>
          <p xml:id="ta-l4d45q3-d1e204">Praeterea, quicumque rogatus ab aliquo pro eo intercedit, preces ipsius ei repraesentat
            apud quem pro eo intercedit. Sed superfluum est aliquid repraesentare ei cui sunt omnia
            patentia. Ergo superfluum est quod sanctos pro nobis intercessores constituamus ad
            Deum.</p>
          <p xml:id="ta-l4d45q3-d1e207">Praeterea, illud est superfluum quod fit propter aliquid quod sine eo eodem modo fieret
            vel non fieret. Sed similiter sancti orarent pro nobis vel non orarent, sive nos oremus
            eos, sive non oremus; quia si sumus digni ut pro nobis orarent, etiam nobis eos non
            orantibus, pro nobis orarent; si autem sumus indigni, etiam si petamus, pro nobis non
            orant. Ergo interpellare eos ad orandum pro nobis videtur omnino superfluum.</p>
          <p xml:id="ta-l4d45q3-d1e210">Sed contra est quod dicitur Job 5, 1: <quote xml:id="ta-l4d45q3-Qd1e212">voca ergo si est qui tibi respondeat, et
              ad aliquem sanctorum convertere</quote>. Vocare autem nostrum, ut Gregorius ibidem
            dicit, est humili Deum prece deposcere. Ergo cum volumus orare Deum, debemus ad sanctos
            converti, ut orent pro nobis ad Deum.</p>
          <p xml:id="ta-l4d45q3-d1e216">Praeterea, sancti qui sunt in patria, magis sunt accepti Deo quam in statu viae. Sed
            sanctos qui sunt in via, constituere debemus interpellatores pro nobis ad Deum exemplo
            apostoli, qui dicebat Rom. 15, 30: <quote xml:id="ta-l4d45q3-Qd1e218" ana="#rom15_30">obsecro vos fratres per dominum nostrum Jesum
              Christum, et per caritatem spiritus sancti, ut adjuvetis me in orationibus vestris pro
              me ad Deum</quote>. Ergo et nos multo fortius petere debemus a sanctis qui sunt in
            patria, ut nos juvent orationibus ad Deum.</p>
          <p xml:id="ta-l4d45q3-d1e222">Praeterea, ad hoc est communis consuetudo Ecclesiae, quae in litaniis sanctorum
            orationem petit.</p>
          <p xml:id="ta-l4d45q3-d1e225">Respondeo dicendum, quod iste ordo est divinitus institutus in rebus, secundum
            Dionysium, ut per media ultima reducantur in Deum. Unde cum sancti qui sunt in patria,
            sint Deo propinquissimi, hoc divinae legis ordo requirit, ut nos qui manentes in corpore
            peregrinamur a domino, in eum per sanctos medios reducamur; quod quidem contingit, dum
            per eos divina bonitas suum effectum diffundit. Et quia reditus noster in Deum
            respondere debet processui bonitatum ipsius ad nos; sicut mediantibus sanctorum
            suffragiis Dei beneficia in nos deveniunt, ita oportet nos in Deum reduci, ut iterato
            beneficia ejus sumamus mediantibus sanctis; et inde est quod eos intercessores pro nobis
            ad Deum constituimus, et quasi mediatores, dum ab eis petimus quod pro nobis orent.</p>
          <p xml:id="ta-l4d45q3-d1e229">Ad primum ergo dicendum, quod sicut non est propter defectum divinae potentiae quod
            mediantibus secundis causis agentibus operatur, sed est ad complementum ordinis
            universi, et ut ejus bonitas multiplicius diffundatur in res, dum res ab ea non solum
            suscipiunt bonitates proprias, sed insuper quod aliis causa bonitatis existant; ita
            etiam non est propter defectum misericordiae ipsius quod oporteat ejus clementiam per
            orationes sanctorum pulsare, sed est ad hoc ut ordo praedictus conservetur in rebus.</p>
          <p xml:id="ta-l4d45q3-d1e232">Ad secundum dicendum, quod quamvis superiores sancti sint magis Deo accepti quam
            inferiores, utile tamen est etiam minores sanctos interdum orare; et hoc propter quinque
            rationes. Primo ex hoc quod aliquis quandoque habet majorem devotionem ad sanctum
            minorem quam ad majorem; ex devotione autem maxime dependet orationis effectus. Secundo
            propter fastidium tollendum, quia assiduitas unius rei fastidium parit; per hoc autem
            quod diversos sanctos oramus, quasi in singulis novus fervor devotionis excitatur.
            Tertio, quia quibusdam sanctis datum est in aliquibus specialibus causis praecipue
            patrocinari, sicut sancto Antonio ad ignem infernalem. Quarto, ut honor debitus omnibus
            exhibeatur. Quinto, quia plurium orationibus quandoque impetratur quod unius oratione
            non impetraretur.</p>
          <p xml:id="ta-l4d45q3-d1e235">Ad tertium dicendum, quod oratio est actus quidam: actus autem sunt particularium
            suppositorum; et ideo si diceremus, Christe ora pro nobis, nisi aliquid adderetur,
            videremur hoc ad personam Christi referre; et ita videretur esse consonum vel errori
            Nestorii, qui distinxit in Christo personam filii hominis a persona filii Dei; vel
            errori Arii, qui posuit personam filii minorem patre. Unde ad hos errores evitandos
            Ecclesia non dicit, <quote xml:id="ta-l4d45q3-Qd1e237">Christe ora pro nobis</quote>, sed <quote xml:id="ta-l4d45q3-Qd1e240">Christe audi
              nos</quote>, vel <quote xml:id="ta-l4d45q3-Qd1e243">miserere nobis</quote>.</p>
          <p xml:id="ta-l4d45q3-d1e247">Ad quartum dicendum, quod sicut infra dicetur, non dicuntur sancti preces nostras Deo
            repraesentare quasi ei incognita manifestent; sed quia eas exaudiri a Deo petunt, vel de
            eis divinam consulunt veritatem, quid scilicet secundum ejus providentiam fieri
            debeat.</p>
          <p xml:id="ta-l4d45q3-d1e250">Ad quintum dicendum, quod ex hoc ipso aliquis efficitur dignus ut sanctus aliquis pro
            eo oret, quod ad ipsum cum pura devotione in sua necessitate recurrit; et ita non est
            superfluum quod sanctos oremus.</p>

        </div>
        <div xml:id="ta-l4d45q3-Dd1e254" type="articulus">
          <head xml:id="ta-l4d45q3-Hd1e256">Articulus 3</head>

          <head xml:id="ta-l4d45q3-Hd1e259" type="questionTitle">Utrum orationes sanctorum pro nobis ad Deum fusae, semper
            exaudiantur</head>

          <p xml:id="ta-l4d45q3-d1e262">Ad tertium sic proceditur. Videtur quod orationes sanctorum pro nobis ad Deum fusae,
            non semper exaudiantur. Si enim exaudirentur, maxime exaudirentur sancti de his quae ad
            eos pertinent. Sed de his non exaudiuntur; unde dicitur Apocalyps. 6, quod martyribus
            petentibus vindictam his qui sunt super terram, dictum est ut requiescerent adhuc tempus
            modicum, donec impleretur numerus fratrum suorum. Ergo multo minus exaudiuntur de his
            quae ad alios pertinent.</p>
          <p xml:id="ta-l4d45q3-d1e265">Praeterea, Hierem. 15, 1: <quote xml:id="ta-l4d45q3-Qd1e267">si steterint Moyses et Samuel coram me, non est anima
              mea ad populum istum</quote>. Ergo sancti non semper exaudiuntur, cum pro nobis orant
            ad Deum.</p>
          <p xml:id="ta-l4d45q3-d1e271">Praeterea, sancti in patria aequales Dei Angelis esse commemorantur, ut patet Matth.
            22. Sed Angeli non semper exaudiuntur in suis orationibus quas fundunt ad Deum; quod
            patet ex hoc quod habetur Daniel. 10, 12, ubi dicitur: <quote xml:id="ta-l4d45q3-Qd1e273">ego veni propter sermones
              tuos: princeps autem regni Persarum restitit mihi viginti et uno diebus</quote>. Non
            autem venerat in adjutorium Danielis Angelus qui loquebatur, nisi a Deo liberationem
            eorum petendo; et non est impetrata orationis ejus impletio. Ergo nec etiam alii sancti
            orantes pro nobis apud Deum semper exaudiuntur.</p>
          <p xml:id="ta-l4d45q3-d1e278">Praeterea, quicumque oratione impetrat aliquid, quodammodo meretur illud. Sed illi qui
            sunt in patria, non sunt in statu merendi. Ergo non possunt suis orationibus nobis
            aliquid impetrare apud Deum.</p>
          <p xml:id="ta-l4d45q3-d1e281">Praeterea, sancti per omnia conformant voluntatem suam voluntati divinae. Ergo non
            volunt nisi quod sciunt Deum velle. Sed nullus orat nisi quod vult. Ergo non orant pro
            eo nisi quod sciunt Deum velle. Sed hoc quod Deus vult, fieret eis etiam non orantibus.
            Ergo eorum orationes non sunt efficaces ad aliquid impetrandum.</p>
          <p xml:id="ta-l4d45q3-d1e284">Praeterea, orationes totius caelestis curiae, si aliquid impetrare possunt,
            efficaciores essent quam omnia praesentis Ecclesiae suffragia. Sed multiplicatis
            suffragiis praesentis Ecclesiae factis pro aliquo in Purgatorio existente, totaliter
            absolveret a poena. Cum ergo sancti qui sunt in patria, eadem ratione orent pro illis
            qui sunt in Purgatorio, sicut et pro nobis aliquid impetrant; illos qui sunt in
            Purgatorio totaliter orationes eorum a poena absolverent; quod falsum est, quia sic
            suffragia Ecclesiae pro defunctis facta superflua essent.</p>
          <p xml:id="ta-l4d45q3-d1e287">Sed contra est quod habetur 2 Machab. ult., 14: <quote xml:id="ta-l4d45q3-Qd1e289">hic est qui multum orat pro
              populo et pro universa civitate, Hieremias propheta Dei</quote>. Et quod ejus oratio
            sit exaudita, patet per hoc quod sequitur, quod extendit Hieremias dexteram, et dedit
            Judae gladium dicens: <quote xml:id="ta-l4d45q3-Qd1e292">accipe sanctum gladium munus a Deo in quo dejicies
              adversarios populi Dei</quote>.</p>
          <p xml:id="ta-l4d45q3-d1e296">Praeterea, Hieronymus in epistola contra Vigilantium: <quote xml:id="ta-l4d45q3-Qd1e298">dicis in libello tuo, quod
              dum vivimus, mutuo orare pro nobis possumus</quote>; et hoc postea improbat, dicens
            sic: <quote xml:id="ta-l4d45q3-Qd1e301">si apostoli et martyres adhuc in corpore constituti possunt orare pro
              ceteris quando pro se adhuc debent esse soliciti; quanto magis post coronas,
              victorias, et triumphos</quote>.</p>
          <p xml:id="ta-l4d45q3-d1e305">Praeterea, ad hoc est consuetudo Ecclesiae quae frequenter petit ut sanctorum
            orationibus adjuvetur.</p>
          <p xml:id="ta-l4d45q3-d1e309">Respondeo dicendum, quod sancti dupliciter dicuntur orare pro nobis. Uno modo oratione
            expressa, dum votis suis aures divinae clementiae pro nobis pulsant; alio modo oratione
            interpretativa, scilicet per eorum merita, quae in conspectu Dei existentia non solum
            eis cedunt ad gloriam, sed sunt nobis etiam suffragia et orationes quaedam; sicut etiam
            sanguis Christi pro nobis effusus dicitur veniam petere. Utroque autem modo sanctorum
            orationes sunt, quantum est in ipsis, efficaces ad impetrandum quod petunt; sed ex parte
            nostra potest esse defectus, quod non assequamur fructum orationum ipsorum, secundum
            quod pro nobis orare dicuntur ex hoc quod merita ipsorum nobis proficiunt; sed secundum
            quod orant pro nobis, votis suis nobis aliquid postulando, semper exaudiuntur, quia non
            volunt nisi quod Deus vult, nec petunt nisi quod volunt fieri: quod autem Deus
            simpliciter vult, impletur, nisi loquamur de voluntate antecedente, secundum quam vult
            omnes homines salvos fieri, quae non semper impletur. Unde nec est mirum, si etiam quod
            sancti volunt per hunc modum voluntatis, interdum non impletur.</p>
          <p xml:id="ta-l4d45q3-d1e312">Ad primum ergo dicendum, quod illa oratio martyrum non est aliud quam eorum desiderium
            de obtinenda stola corporis: et societate sanctorum qui salvandi sunt, et consensus quo
            consentiunt divinae justitiae punienti malos; unde Apoc. 6, super illud: <quote xml:id="ta-l4d45q3-Qd1e314">usquequo
              domine</quote> etc., dicit Glossa: <quote xml:id="ta-l4d45q3-Qd1e317">desiderant majus gaudium et consortium
              sanctorum, et justitiae Dei consentiunt</quote>.</p>
          <p xml:id="ta-l4d45q3-d1e321">Ad secundum dicendum, quod dominus loquitur ibi de Moyse et Samuele secundum statum quo
            fuerunt in hac vita; ipsi enim leguntur pro populo orantes irae Dei restitisse, ut
            Glossa interlinearis dicit; et tamen si illo tempore fuissent, non potuissent
            orationibus Deum placare ad populum propter populi illius malitiam; et hic est
            intellectus litterae.</p>
          <p xml:id="ta-l4d45q3-d1e324">Ad tertium dicendum, quod pugna bonorum Angelorum non intelligitur ex hoc quod apud
            Deum contrarias orationes funderent; sed quia contraria merita ex diversis partibus ad
            divinum examen referebant, divinam sententiam expectantes; et hoc est quod Gregorius
            dicit 17 Moral., exponens praedicta verba Danielis: <quote xml:id="ta-l4d45q3-Qd1e326">sublimes spiritus gentibus
              principantes nequaquam pro injuste agentibus decertant, si eorum facta recte
              judicantes examinant; cumque uniuscujusque gentis vel culpa vel justitia ad supernae
              curiae solium ducitur, ejusdem gentis praepositus vel obtinuisse in certamine, vel non
              obtinuisse perhibetur; quorum tamen omnium una victoria est super se opificis voluntas
              summa; quam dum semper aspiciunt, quod obtinere non valent, nequaquam volunt</quote>;
            unde nec petunt. Ex quo et patet quod orationes eorum semper audiuntur.</p>
          <p xml:id="ta-l4d45q3-d1e330">Ad quartum dicendum, quod licet sancti non sint in statu merendi sibi postquam sunt in
            patria, sunt tamen in statu merendi aliis, vel potius ex merito praecedenti alios
            juvandi: hoc enim apud Deum viventes meruerunt, ut eorum orationes exaudirentur post
            mortem. Vel dicendum, quod oratio ex alio meretur, et ex alio impetrat. Meritum enim
            consistit in quadam adaequatione actus ad finem propter quem est, qui ei quasi merces
            redditur; sed orationis impetratio innititur liberalitati ejus qui rogatur, quod tamen
            ipse non meruit: et ita quamvis sancti non sint in statu merendi, tamen non sequitur,
            quod non sint in statu impetrandi.</p>
          <p xml:id="ta-l4d45q3-d1e333">Ad quintum dicendum, quod sicut ex auctoritate Gregorii inducta patet, sancti non
            volunt, vel Angeli, nisi quod in divina voluntate conspiciunt; et ita etiam nihil aliud
            petunt: nec tamen eorum oratio est infructuosa: quia, sicut dicit Augustinus in Lib. de
            praedestinatione sanctorum, orationes sanctorum praedestinatis prosunt, quia forte
            praeordinatum est ut orationibus intercedentium salventur; et ita etiam Deus vult ut
            orationibus sanctorum impleatur illud quod sancti vident eum velle.</p>
          <p xml:id="ta-l4d45q3-d1e337">Ad sextum dicendum, quod suffragia Ecclesiae sunt pro defunctis quasi quaedam
            satisfactiones viventium vice mortuorum; et secundum hoc mortuos a poena absolvunt, quam
            non solverunt. Sed sancti qui sunt in patria, non sunt in statu satisfaciendi; et ideo
            non est simile de eorum orationibus, et de suffragiis Ecclesiae.</p>
        </div>
        <div xml:id="ta-l4d45q3-Dd1e342">
          <head xml:id="ta-l4d45q3-Hd1e344">Expositio textus</head>
          <p xml:id="ta-l4d45q3-d1e347"><quote xml:id="ta-l4d45q3-Qd1e348">Cum facta fuerit resurrectio, bonorum gaudium amplius erit</quote> et cetera.
            Hoc intelligendum est materialiter, quia de pluribus gaudebunt; sed non formaliter, quia
            non magis gaudebunt, ut dictum est. Sed de hoc magis infra dicetur, dist. 49. <quote xml:id="ta-l4d45q3-Qd1e351">Nam
              qui sine fide operante per dilectionem, ejusque sacramentis, de corpore exierunt,
              frustra illis a suis hujusmodi pietatis officia impenduntur</quote>. Secundum hoc
            videtur quod suffragia Ecclesiae non prosunt catechumenis in fide Ecclesiae
            decedentibus; cum tamen illi sint in statu salutis, ut patet ex dictis supra, dist. 4.
            Et dicendum, quod licet non susceperint sacramenta Ecclesiae actu, susceperunt tamen
            voto, quod pro facto computatur, cum deest facultas. <quote xml:id="ta-l4d45q3-Qd1e354">Mediocriter malis
              suffragantur</quote> et cetera. Ista verba a diversis diversimode exponuntur. Illi
            enim qui dicunt suffragia Ecclesiae prodesse existentibus in Inferno, dicunt alios esse
            mediocriter bonos, et alios mediocriter malos. Dicunt enim valde malos esse eos qui sine
            fide et sacramentis Ecclesiae decesserunt; et his dicunt nihil prodesse suffragia: sed
            mediocriter malos eos qui cum fide et sacramentis Ecclesiae, in peccato tamen mortali,
            decesserunt; quibus, secundum eos, valent suffragia ad poenae mitigationem, non autem ad
            poenae solutionem. Sed valde bonos dicunt illos qui sine criminali decedentes, statim
            evolant; qui suffragiis non indigent: mediocriter vero bonos qui cremabilia secum
            ferunt, et in Purgatorio detinentur; et his dicunt prodesse suffragia ad plenam
            absolutionem. Qui vero dicunt suffragia non prodesse his qui sunt in Inferno, dicunt
            eosdem esse mediocriter malos et mediocriter bonos. Omnes enim qui sunt in Inferno valde
            malos dicunt; qui vero in patria valde bonos; eos vero qui sunt in Purgatorio dicunt
            mediocriter bonos, inquantum deficiunt a perfectione bonitatis; sed et mediocriter
            malos, inquantum deficiunt a perfecta malitia, quae est peccatum mortale. His autem
            suffragia quandoque prosunt ad mitigationem poenae, quandoque ad plenam absolutionem,
            secundum differentiam quantitatis cremabilium et suffragiorum; et haec expositio est
            convenientior. <quote xml:id="ta-l4d45q3-Qd1e357">Injuria est pro martyre in Ecclesia orare</quote>. Hoc videtur
            contra illud quod supra dictum est, quod orationes pro valde bonis sunt gratiarum
            actiones. Et dicendum, quod superior auctoritas loquitur, quando incertum est nobis,
            quando sint valde boni, pro quibus oratur; hic autem Augustinus loquitur, quando certum
            est qui sunt valde boni: sic enim qui pro eis orat, quodammodo eos indigentes ostendit,
            et sic eis injuriam facit. <quote xml:id="ta-l4d45q3-Qd1e360">Aestimo eum quasi per ignem transeuntem</quote> et
            cetera. Hic ponuntur duo auxilia: quorum unum adjuvabit illos qui in fine mundi
            invenientur per modum satisfactionis, scilicet ignis quo facies mundi purgabitur:
            poterit enim esse ut intensio poenae suppleat quidquid deest ad temporis brevitatem; et
            praecipue cum sit probabile quod pauca cremabilia sint habituri, utpote purgati per
            terrorem futuri judicii ex signis praecedentibus praeostensi. Aliud autem est ex vi
            caritatis, scilicet merita et intercessiones sanctorum, quae eis suffragantur virtute
            caritatis. <quote xml:id="ta-l4d45q3-Qd1e363">Sive consulendo quid faciat</quote> et cetera. Istud consilium nihil
            est aliud quam conversio eorum ad Deum, ut ab eo illuminationem percipiant de
            agendis.</p>
        </div>
      </div>
    </body>
  </text>
</TEI>