<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber I, Distinctio 27, Quaestio 1</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber I, Distinctio 27, Quaestio 1</title>
          <date when="2016-03-15">March 15, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-15">March 15, 2016</date>
      </publicationStmt>
      <sourceDesc>
        <p>1856 editum</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on"> </div>
    </front>
    <body>
      <div xml:id="ta-l1d27q1">
        <head xml:id="ta-l1d27q1-Hd1e89">Quaestio 1</head>

        <div xml:id="ta-l1d27q1-Dd1e92">
          <head xml:id="ta-l1d27q1-Hd1e94">Prooemium</head>
          <p xml:id="ta-l1d27q1-d1e97">Positis tribus personalibus proprietatibus divinarum personarum, hic Magister
            determinat de ipsis proprietatibus in comparatione ad nomina personarum, et dividitur in
            partes tres: in prima ostendit quod in omnibus personalibus nominibus praedictae
            proprietates designantur; in secunda proponit generalem regulam ad inveniendum hujusmodi
            nomina, quae proprietates designant, ibi: <quote xml:id="ta-l1d27q1-Qd1e99">et est hic advertenda quaedam generalis
              regula</quote>. Prima in duas: in prima ostendit quod dictae proprietates designantur
            in nominibus personalibus consuetis, scilicet nomine patris et filii et spiritus sancti;
            in secunda ostendit quod designantur etiam aliis nominibus personas significantibus,
            ibi: <quote xml:id="ta-l1d27q1-Qd1e102">hic non est praetermittendum</quote>. Prima in duas: in prima ostendit quod
            praedicta nomina proprietates personarum designant; in secunda subjungit rationem, ibi:
              <quote xml:id="ta-l1d27q1-Qd1e105">illae enim proprietates singulae singulis proprie conveniunt personis</quote>,
            quae scilicet determinant personas: unde in nominibus personarum intelliguntur, sicut
            determinans in determinato. Prima in duas: in prima ostendit quod nomina personarum
            designant proprietates praedictas; in secunda ostendit quod non est omnino idem modus
            significandi in nominibus proprietatum et nominibus personarum, ibi: <quote xml:id="ta-l1d27q1-Qd1e108">non tamen
              videtur nobis omnino esse idem dicere, aliquid esse patrem et genuisse filium</quote>
            et cetera. Circa primum tria facit: primo movet quaestionem; secundo ponit objectionem
            ad alteram partem, ibi: <quote xml:id="ta-l1d27q1-Qd1e111">videtur quod non sint eaedem proprietates quas ponit
              Hilarius</quote>; tertio ponit solutionem, ibi: <quote xml:id="ta-l1d27q1-Qd1e115">ad quod sine praejudicio
              aliorum dicimus. Et est hic advertenda quaedam generalis regula</quote>. Hic ponit
            regulam ad inveniendum nomina personalia, et circa hoc tria facit: primo ponit regulam;
            secundo movet quaestionem circa regulam, et solvit eam, ibi: <quote xml:id="ta-l1d27q1-Qd1e118">quaeritur hic, cum
              dicitur, Deus de Deo, lumen de lumine, et hujusmodi, utrum dicantur secundum
              substantiam</quote>; tertio ex solutione quasi elicit quamdam conclusionem, ibi:
              <quote xml:id="ta-l1d27q1-Qd1e121">et est sciendum quod secundum nomina substantiae tantum dicitur illud de
              illo</quote>. Hic quaeruntur duo. Primo de ipsis notionibus vel proprietatibus.
            Secundo de nominibus personalibus, et praecipue de verbo. Circa primum duo quaeruntur: 1
            qualiter proprietates ad invicem differant; 2 utrum proprietates vel relationes,
            operationes personales secundum intellectum praecedant, vel e converso.</p>
        </div>
        <div xml:id="ta-l1d27q1-Dd1e126" type="articulus">
          <head xml:id="ta-l1d27q1-Hd1e128">Articulus 1</head>

          <head xml:id="ta-l1d27q1-Hd1e131" type="question-title">Utrum proprietates ad invicem distinguantur</head>

          <p xml:id="ta-l1d27q1-d1e134">Ad primum sic proceditur. Videtur quod proprietates ad invicem non distinguantur. Nulla
            enim est distinctio in divinis, nisi secundum originem. Sed una proprietas non oritur ab
            alia: quia sicut essentia non generat, ita nec proprietas. Ergo proprietates ad invicem
            non distinguuntur.</p>
          <p xml:id="ta-l1d27q1-d1e137">Praeterea, relatio est medium inter duo extrema. Sed inter duos terminos est una via
            media secundum rem, quamvis differat secundum rationem, sicut est eadem via a Thebis ad
            Athenas et e converso, ut dicit philosophus. Ergo videtur quod una relatione referatur
            pater ad filium et filius ad patrem; et ita ad minus paternitas et filiatio sunt una
            relatio.</p>
          <p xml:id="ta-l1d27q1-d1e140">Item, in divinis nihil invenimus distinctum secundum rem, nisi per oppositionem
            relativam. Sed sicut inter attributa essentiae, ut bonitatem et sapientiam, non
            invenitur aliqua oppositio, ratione cujus de se invicem praedicantur, quia bonitas est
            sapientia, et e converso; ita etiam proprietates unius personae non habent aliquam
            oppositionem ad invicem; alias non possent in eodem supposito esse. Ergo videtur quod
            non sint plures secundum rem, et quod una praedicetur de alia, ut dicatur: paternitas
            est innascibilitas, et e converso.</p>
          <p xml:id="ta-l1d27q1-d1e144">Praeterea, non magis distat ratio verbi a ratione filii, quam ratio ingeniti a ratione
            patris. Sed eadem notio designatur nomine verbi et filii, ut in littera dicitur. Ergo
            videtur quod similiter eadem notio designetur nomine ingeniti et nomine patris; et sic
            innascibilitas et paternitas est una et eadem notio.</p>
          <p xml:id="ta-l1d27q1-d1e147">Item, unius personae ad aliam personam in divinis non est nisi una relatio. Sed nomine
            patris, generationis et paternitatis importatur relatio patris ad filium. Ergo videtur
            quod omnia ista in divinis idem sunt: quod est contra Magistrum in littera.</p>
          <p xml:id="ta-l1d27q1-d1e150">Respondeo dicendum, quod in divinis, ut supra dictum est, dist. 26, qu. 1, art. 3, sunt
            quinque notiones; non tamen sunt quinque res, sed solum tres res, scilicet pater et
            filius et spiritus sanctus. Ad cujus intellectum sciendum est, quod in illo proprie
            aliqua multiplicantur et non unum sunt, cujus differentiis propriis distinguuntur, ut
            dicit philosophus, verbi gratia, isosceles, idest triangulus duorum aequalium laterum,
            et isopleuros, idest triangulus aequilaterus, distinguuntur differentiis trianguli; et
            ideo non dicimus quod sunt unus triangulus, sed plures. Non autem distinguuntur propriis
            differentiis figurae, immo sub una figurae differentia incidunt, quod est habere tria
            latera; et ideo dicuntur una figura, quae est triangulus; et ideo non potest dici quod
            sunt plures res, nisi de illis quae per differentiam rei distinguuntur. Differentia
            autem rei in divinis non est nisi per oppositionem relationis; et ideo non poterit dici
            quod sunt plures res, nisi secundum quod exigit ista oppositio. Unde paternitas et
            filiatio sunt duae res, et similiter pater et filius. Sed paternitas et communis
            spiratio non sunt duae res, quia non opponuntur relative; sed tantum duae relationes,
            quia distinguuntur differentiis relationis inquantum est relatio. Cum enim relatio
            dicatur secundum respectum ad alterum, differentiae relationis erunt secundum quod est
            ad diversa; et ideo, quia paternitate pater refertur ad filium, et communi spiratione ad
            spiritum sanctum, communis spiratio et paternitas sunt duae relationes, et similiter
            duae notiones, inquantum est alia et alia ratio innotescendi patrem in una et alia.</p>
          <p xml:id="ta-l1d27q1-d1e153">Ad primum igitur dicendum, quod oppositio secundum originem per prius secundum
            intellectum est in relationibus originis quam in ipsis personis quae ab invicem
            oriuntur: quia personae non opponuntur nisi secundum quod hujusmodi relationes habent;
            et ideo relationes oppositae seipsis distinguuntur, sicut differentiae constitutivae;
            sed personae relationibus, sicut species differentiis.</p>
          <p xml:id="ta-l1d27q1-d1e156">Ad secundum dicendum, quod quidam dixerunt, ut Avicenna dicit, quod eadem numero
            relatio est in utroque extremorum; quod non potest esse, quia unum accidens non est in
            duobus subjectis; et ideo dicendum, quod in utroque extremorum est una relatio differens
            ab alia in quibusdam secundum speciem, sicut in illis quae diversis nominibus utrinque
            nominantur, ut paternitas et filiatio; sed in quibusdam non differunt specie, sed numero
            tantum, sicut quando utrumque est unum nomen, ut in similitudine et aequalitate; et tunc
            relatio quae est in uno sicut in subjecto, est in altero sicut in termino, et e
            converso; et ideo relatio secundum esse suum, prout in re fundamentum habet, non est
            medium, sed extremum; sed secundum respectum est medium; unde patet quod realiter
            distinguuntur.</p>
          <p xml:id="ta-l1d27q1-d1e159">Ad tertium dicendum, quod sicut attributa essentialia non sunt plures res, ita nec
            proprietates uni personae convenientes; sed sunt una res, quae est illa persona; sed
            tamen quia relatio manet in divinis etiam secundum communem rationem generis, manet
            etiam relationis distinctio, inquantum est relatio; et ideo potest dici quod sunt plures
            relationes, et una relatio de alia non praedicatur. Non sic autem est in essentialibus,
            quae non manent ibi secundum communem rationem generis; unde non distinguuntur secundum
            rationem alicujus communis, cujus ratio in Deo sit, si tamen accipiatur commune reale,
            ut significatur nomine primae impositionis; si vero accipiatur commune rationis, quod
            significatur nomine secundae impositionis, sic commune est omnibus quod sint attributa;
            et ideo quia dividunt unum commune rationis, secundum hoc non praedicantur de invicem.
            Non enim dicimus quod hoc attributum sit illud attributum; sed quod est aliud attributum
            ab illo. Sed quia non dividunt unum commune reale, ideo ratione divinae simplicitatis
            secundum quodcumque nomen primae impositionis de se invicem praedicantur, ut dicatur:
            haec res est illa res; vel etiam propriis nominibus, ut: sapientia est bonitas.</p>
          <p xml:id="ta-l1d27q1-d1e163">Ad quartum dicendum, quod verbum et filius non distinguuntur differentia relationis;
            quia utrumque dicit relationem ejusdem ad idem; et propter hoc non importantur nomine
            verbi et filii duae relationes, sed una; similiter nomine doni et amoris; sed
            distinguuntur tantum secundum quod habent fundamentum in re, prout unum fundatur in
            emanatione naturae, scilicet filius, et aliud in emanatione intellectus, scilicet
            verbum; quae in Deo non nisi ratione differunt; et ideo verbum et filius differunt solum
            ratione et non relatione; sed ingenitus et pater non respectu ejusdem dicuntur; et ideo
            constat quod non est una relatio, vel notio.</p>
          <p xml:id="ta-l1d27q1-d1e166">Ad quintum dicendum, quod sicut est in essentialibus quod idem est secundum rem divina
            operatio et Deus et deitas, sed distinguuntur secundum rationem tantum fundatam in re;
            ita etiam est in personalibus, quod idem est secundum rem operatio personalis et persona
            et proprietas constituens personam; sed differunt tantum secundum rationem et modum
            significandi. Unde dico, quod eadem ratio significatur per haec tria, pater, paternitas,
            generatio; sed pater significat illam per modum hypostasis vel personae, paternitas per
            modum proprietatis, generatio per modum operationis.</p>
        </div>
        <div xml:id="ta-l1d27q1-Dd1e170" type="articulus">
          <head xml:id="ta-l1d27q1-Hd1e172">Articulus 2</head>

          <head xml:id="ta-l1d27q1-Hd1e175" type="question-title">Utrum operatio personalis praecedat secundum rationem
            relationem personae</head>

          <p xml:id="ta-l1d27q1-d1e178">Ad secundum sic proceditur. Videtur quod operatio personalis praecedat secundum
            intellectum relationem personae. Generatio enim, ut dictum est, dist. 5, qu. 1, art. 1,
            significat operationem personalem. Sed Magister in littera dicit, quod ideo est pater
            quia genuit. Ergo videtur quod generatio secundum intellectum praecedat relationem
            patris.</p>
          <p xml:id="ta-l1d27q1-d1e181">Praeterea, relatio paternitatis et operatio generationis se consequuntur. Aut ergo
            paternitas est principium hujus operationis quae est generatio, ut scilicet quia pater
            est, ideo generat; aut consequitur ipsam per modum effectus relicti ab ipsa, ut scilicet
            quia generat, est pater. Sed paternitas non est principium ipsius operationis; quia, ut
            dicit Anselmus, eo quod est Deus generat, et non eo quod est pater. Ergo videtur quod
            paternitas consequatur generationem secundum intellectum.</p>
          <p xml:id="ta-l1d27q1-d1e184">Item, omnis relatio secundum intellectum consequitur illud in quo fundatur; sicut
            aequalitas consequitur quantitatem. Sed, secundum philosophum, paternitas et filiatio
            fundantur in operatione. Ergo paternitas sequitur operationem generationis secundum
            intellectum.</p>
          <p xml:id="ta-l1d27q1-d1e188">Praeterea, sicut se habet generatio activa ad patrem, ita se habet generatio passiva
            vel nativitas ad filium. Sed filiatio nullo modo praecedit nativitatem secundum
            intellectum, sed semper consequitur. Ergo nec paternitas generationem activam, sed
            consequitur eam. Ergo videtur quod etiam paternitas secundum intellectum generationem
            activam sequatur.</p>
          <p xml:id="ta-l1d27q1-d1e191">Contra, operatio, secundum philosophum, est individuorum distinctorum, vel singularium.
            Sed non est distinctum quid in divinis nisi per relationem. Ergo intellectum operationis
            personalis praecedit intellectus relationis.</p>
          <p xml:id="ta-l1d27q1-d1e194">Praeterea, principium operationis propriae alicujus oportet quod sit forma propria
            ejus. Sed generatio est propria operatio patris. Cum igitur nulla forma patris potentiae
            sit propria nisi paternitas, videtur quod paternitas sit principium generationis in
            patre, et ita praecedit secundum intellectum.</p>
          <p xml:id="ta-l1d27q1-d1e197">Respondeo dicendum, quod secundum illos qui dicunt, quod relationes non distinguunt nec
            constituunt personas, sed tantum manifestant constitutas et distinctas, relatio
            consequitur operationem personalem absolute secundum intellectum. Sed quia non invenitur
            aliquid distinguens personas et constituens eas nisi relatio secundum rationem suae
            oppositionis; ideo dico, quod relatio, inquantum est constituens personam, praecedit
            secundum intellectum operationem. Secundum hoc ergo dico, quod ipsa relatio potest
            tripliciter considerari. Vel inquantum est relatio absolute, et ex hoc non habet quod
            praecedat operationem, immo magis quod sequatur. Vel inquantum est relatio divina quae
            est constituens personam et ipsa persona subsistens; et sic praecedit secundum
            intellectum operationem. Vel inquantum est ipsa operatio personalis; et sic sunt simul
            secundum intellectum, et idem.</p>
          <p xml:id="ta-l1d27q1-d1e200">Ad primum igitur dicendum, quod cum dicit Magister, quod quia genuit est pater, accipit
            generationem non prout significatur per modum operationis, sed prout significatur per
            modum proprietatis constituentis personam; et sic secundum intellectum praecedit
            personam constitutam et distinctam. Sic enim generationem pro paternitate ponunt, sicut
            etiam supra praecedenti distinct. Vel dicendum quod attendit ad relationem secundum quod
            relatio est, et non secundum quod est relatio divina constituens personam et
            distinguens. Vel potest melius dici, quod in hoc quod dicit, quod est pater quia genuit,
            non importatur aliquis ordo per modum causae, sed potius identitas relationis; unde
            etiam ipse dicit, quod ideo est filius quia genitus, et quia filius ideo genitus, ex
            verbis Augustini.</p>
          <p xml:id="ta-l1d27q1-d1e203">Ad secundum dicendum, quod, ut supra dictum est, dist. 7, qu. 1, art. 1, principium
            generationis in divinis non potest esse tantum natura, nec iterum tantum proprietas; sed
            natura divina prout est in patre, vel proprietas quae est paternitas. Unde Anselmus non
            dicit totum quod exigitur ad principium generationis. Ut enim totum complectamur,
            oportet dici quod non tantum quia Deus est, generat, vel quia pater, sed quia Deus
            pater.</p>
          <p xml:id="ta-l1d27q1-d1e207">Ad tertium dicendum, quod ratio illa procedit de relatione secundum rationem relationis
            absolute; sed haec relatio quae est paternitas, habet aliquid ultra: quia cum sit
            divina, constituit personam, et est ipsa persona constituta, ratione cujus praecedit
            secundum intellectum operationem.</p>
          <p xml:id="ta-l1d27q1-d1e210">Ad quartum dicendum, quod non est similis ratio in patre et filio: quia forma propria
            generati nullo modo est principium generationis activae vel passivae, sed consequens, et
            quasi terminus; et ideo filiatio nullo modo praecedit intellectum nativitatis; sed forma
            generantis propria est principium generationis activae: et ideo oportet quod praecedat
            intellectum generationis.</p>
        </div>

      </div>
    </body>
  </text>
</TEI>