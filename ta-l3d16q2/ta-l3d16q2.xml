<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber III, Distinctio 16, Quaestio 2</title>
        <author>Thomas Aquinas</author>
        <editor/>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="2015.09-dev-master">
          <title>Liber III, Distinctio 16, Quaestio 2</title>
          <date when="2016-03-12">March 12, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-03-12">March 12, 2016</date>
      </publicationStmt>
      <sourceDesc>
        <listWit>
          <witness>1856 editum</witness>
          <witness xml:id="H" n="harv245" xml:base="http://iiif.lib.harvard.edu/manifests/drs:51994085/canvas/">Cambridge, Mass.,
            Harvard University, Houghton Library, MS Lat 245</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-06" who="#JW" status="draft" n="2015.09">
          <note type="validating-schema">lbp-0.0.1</note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      







      <div xml:id="starts-on">
        <cb ed="#H" n="61ra"/>
      </div>
    </front>
    <body>
      <div xml:id="ta-l3d16q2">
        <head xml:id="ta-l3d16q2-Hd1e97">Quaestio 2</head>
        <div xml:id="ta-l3d16q2-Dd1e100">
          <head xml:id="ta-l3d16q2-Hd1e102">Prooemium</head>
          <p xml:id="ta-l3d16q2-d1e105">Deinde quaeritur, utrum cum necessitate moriendi potuit habere ea quae pertinent ad
            statum gloriae. Et quia supra dictum est de his quae pertinent ad gloriam animae; ideo
            quaeritur de his quae pertinent ad statum gloriae corporis, quam in transfiguratione
            ostendit Matth. 17; et circa hoc quaeruntur duo: 1 utrum illa claritas fuerit vera vel
            imaginaria; 2 utrum fuerit gloriosa.</p>
          <div xml:id="ta-l3d16q2-Dd1e108" type="articulus">
            <head xml:id="ta-l3d16q2-Hd1e110">Articulus 1</head>
            <head xml:id="ta-l3d16q2-Hd1e113" type="question-title">Utrum claritas quae fuit in Christi corpore in
              transfiguratione, fuerit vera, et utrum fuerit imaginaria</head>
            <p xml:id="ta-l3d16q2-d1e116">Ad primum sic proceditur. Videtur quod illa claritas non fuerit vera. In illud enim
              dicitur aliquid transfigurari quod non secundum veritatem ei inest, sicut dicitur 2
              Corinth. 11, quod Angelus Satanae transfigurat se in Angelum lucis. Sed Christus
              dicitur transfiguratus, secundum quod illam claritatem demonstravit, ut patet Matth.
              17. Ergo claritas illa non secundum veritatem ei inerat.</p>
            <p xml:id="ta-l3d16q2-d1e119">Praeterea, Luc. 9: <quote xml:id="ta-l3d16q2-Qd1e121" source="http://scta.info/resource/lc9_27@10-16">non gustabunt mortem nisi videant regnum Dei</quote>.
              Glossa Bedae: <quote xml:id="ta-l3d16q2-Qd1e124">idest glorificationem corporis in imaginaria repraesentatione
                futurae beatitudinis</quote>. Sed quod est imaginarium, non est verum. Ergo illa
              claritas non secundum veritatem ei inerat.</p>
            <p xml:id="ta-l3d16q2-d1e128">Praeterea, impossibile est quod idem corpus sit simul opacum et lucidum. Sed secundum
              veritatem rei corpus. Christi opacum erat. Ergo claritas non inerat ei secundum rei
              veritatem.</p>
            <p xml:id="ta-l3d16q2-d1e132">Praeterea, claritas sensibilis maxime corrumpit visum. Sed claritas illa fuit maxima:
              quia super illud Matth. 17: <quote xml:id="ta-l3d16q2-Qd1e134" source="http://scta.info/resource/mt17_2@7-11">resplenduit facies ejus sicut sol</quote>, dicit
              Glossa Hieronymi: <quote xml:id="ta-l3d16q2-Qd1e137">Deus non potest in hac vita tam clarum quid facere</quote>.
              Cum ergo oculi apostolorum non fuerint laesi in visione illius claritatis, non fuit
              illa claritas sensibilis, sed solum imaginaria.</p>
            <p xml:id="ta-l3d16q2-d1e141">Praeterea, testes transfigurationis transfigurationi conformantur. Sed super illud
              Lucae 9: <quote xml:id="ta-l3d16q2-Qd1e143">apparuerunt Moyses et Elias</quote>, dicit Glossa: <quote xml:id="ta-l3d16q2-Qd1e146">sciendum
                est, non corpora vel animas Moysi et Eliae ibi apparuisse; sed ex subjecta creatura
                illa corpora fuisse formata</quote>. Potest etiam credi ut angelico ministerio hoc
              factum esset, ut Angeli eorum personas assumerent. Ergo nec ipsa claritas secundum
              quam fuit facta transfiguratio, fuit vera, sed imaginaria.</p>
            <p xml:id="ta-l3d16q2-d1e150">Sed contra, Augustinus dicit, et supra habitum est, dist. praeced., quod si unum
              eorum quae Evangelium de Christo dicit, verum non fuit, nec alia oportet dicere vera
              fuisse. Si ergo non fuit vera claritas, cum Evangelium hoc dicat, relinquitur quod non
              vere comederit, nec vere passus sit; quod est haereticum.</p>
            <p xml:id="ta-l3d16q2-d1e153">Praeterea, in operibus veritatis non est credendum aliquid false et praestigiose
              factum. Sed si illa claritas non fuisset vera, fuisset quoddam praestigium illudens
              oculos. Ergo nullo modo hoc dicendum est.</p>
            <p xml:id="ta-l3d16q2-d1e156">Praeterea, super illud Luc. 9: <quote xml:id="ta-l3d16q2-Qd1e158">faciamus hic tria tabernacula</quote>, dicit
              Glossa, quod Moyses et Elias fuerunt testes de caelo. Sed non fuissent veri testes,
              nisi ibi vere fuissent. Ergo ibi vere fuerunt, et sic vere ibi claritas fuit.</p>
            <p xml:id="ta-l3d16q2-d1e162">Respondeo dicendum, quod claritas illa fuit sensibilis, secundum veritatem in corpore
              Christi existens, ad ostensionem claritatis quam promiserat in sanctis post
              resurrectionem futuram, dicens: <quote xml:id="ta-l3d16q2-Qd1e164" source="http://scta.info/resource/mt13_43">fulgebunt justi tamquam sol in regno patris
                eorum</quote>; Matth. 13, 43.</p>
            <p xml:id="ta-l3d16q2-d1e169">Ad primum ergo dicendum, quod figura dupliciter dicitur. Uno modo dicitur qualitas
              resultans ex terminatione quantitatis; et sic non dicitur Christus transfiguratus,
              quia eadem lineamenta corporis in ipso erant. Et quia figura alicujus rei signum
              ipsius ponitur, sicut patet de imaginibus, quae praecipue fiunt secundum
              repraesentationem figurae; inde translatum est nomen figurae ut ponatur pro quodlibet
              signo, quod instituitur ad aliquid significandum, secundum assimilationem ad aliud.
              Hoc autem potest fieri et de eo quod est in rei veritate, sicut una res est imago vel
              figura alterius, et de eo quod est in imaginatione tantum. Dicitur autem Christus
              figuratus quia claritatem sibi veraciter inhaerentem assumpsit ad tempus, in figuram
              futurae claritatis quae erit in sanctis.</p>
            <p xml:id="ta-l3d16q2-d1e172">Ad secundum dicendum, quod Beda dicit imaginarium non quod est tantum in
              imaginatione, sed quod est imago et figura alterius.</p>
            <p xml:id="ta-l3d16q2-d1e175">Ad tertium dicendum, quod non est inconveniens id quod est in se opacum in
              intrinsecis, habere claritatem in superficie, vel extensione, sicut aes politum; vel
              ex aliquo extrinseco superinducto, sicut ex reverberatione solis, vel alicujus
              hujusmodi: et sic fuit claritas in Christo, non quidem superinducta ex aliquo corpore
              superlucenti, sed miraculose ab ipso Deo.</p>
            <p xml:id="ta-l3d16q2-d1e178">Ad quartum dicendum, quod claritas illa erat similis gloriosi corporis claritati,
              quae visum non corrumpit, sed demulcet. Unde Apoc. 21, comparatur claritati jaspidis,
              quae visum demulcet, et delectat. Et hoc quidem contingit, quia est alterius generis
              quam ista claritas naturalis: provenit enim ex claritate spirituali animae, quae
              quidem non corrumpit proportionem oculi ad vim animae, sed magis confortat. Unde hoc
              quod dicit Hieronymus, quod Deus non posset in hac vita tam clarum quid facere,
              intelligendum est ideo dictum esse, quia claritas hujus vitae, scilicet naturalis, non
              est proportionabilis claritati patriae, sed alterius generis existens.</p>
            <p xml:id="ta-l3d16q2-d1e181">Ad quintum dicendum, quod illa Glossa punctata est a magistris; unde dicendum, quod
              uterque illorum vere ibi apparuit; sed Elias in anima et corpore, Moyses autem in
              anima tantum; quae apparere potuit vel per aliquod corpus assumptum, sicut Angeli
              apparent, vel quia est potens, maxime Deo ordinante, facere aliquam in oculis speciem,
              illum hominem cujus est anima, repraesentantem.</p>
          </div>
          <div xml:id="ta-l3d16q2-Dd1e185" type="articulus">
            <head xml:id="ta-l3d16q2-Hd1e187">Articulus 2</head>
            <head xml:id="ta-l3d16q2-Hd1e190" type="question-title">Utrum claritas illa fuerit gloriosa</head>

            <p xml:id="ta-l3d16q2-d1e193">Ad secundum sic proceditur. Videtur quod claritas illa non fuit gloriosa. Matth. 17
              super illud: <quote xml:id="ta-l3d16q2-Qd1e195">transfiguratus est</quote> et cetera. Glossa Bedae dicit:
                <quote xml:id="ta-l3d16q2-Qd1e198">in corpore mortali ostendit non immortalitatem, sed claritatem similem
                futurae immortalitati</quote>. Sed claritas gloriosa est claritas immortalitatis.
              Ergo illa claritas non fuit gloriosa.</p>
            <p xml:id="ta-l3d16q2-d1e202">Praeterea, idem non potest esse subjectum poenalitatis et gloriae. Sed corpus Christi
              erat subjectum poenalitatibus. Ergo non poterat in eo esse claritas gloriosa.</p>
            <p xml:id="ta-l3d16q2-d1e205">Si dicatur, quod claritas illa redundabat ex gloria animae; contra, 2 Corinth. 3,
              tanta erat claritas in facie Moysi, quod non poterat inspici nisi velaretur; et Matth.
              1, super illud: <quote xml:id="ta-l3d16q2-Qd1e207">non cognoscebat eam donec peperit</quote>, dicit Glossa:
                <quote xml:id="ta-l3d16q2-Qd1e210">Joseph Mariam facie ad faciem videre non poterat, quam spiritus sanctus
                repleverat</quote>. Sed Maria et Moyses non habebant animam glorificatam. Ergo non
              est verum quod illa claritas ex glorificatione animae processit.</p>
            <p xml:id="ta-l3d16q2-d1e215">Praeterea, proprietas corporis gloriosi non solum est claritas, sed etiam agilitas et
              impassibilitas et subtilitas. Si igitur claritatem assumpsisset, quae est gloriosi
              corporis proprietas, debuisset etiam alias proprietates assumere.</p>
            <p xml:id="ta-l3d16q2-d1e218">Praeterea, claritas gloriosa non videtur ab oculo non glorificato. Sed oculi
              apostolorum, qui viderunt Christi claritatem, non erant glorificati. Ergo illa
              claritas non fuit gloriosa.</p>
            <p xml:id="ta-l3d16q2-d1e221">Praeterea, claritas gloriosa non est corpori naturalis. Sed claritas illa fuit
              corpori Christi naturalis; quod patet per verba Hilarii superinducta, ubi dicit:
                <quote xml:id="ta-l3d16q2-Qd1e223">si domini corporis solum ista natura sit ut sua virtute feratur in humidis,
                et sistat in liquidis, et extructa transcurrat: quid per naturam humani corporis
                carnem ex spiritu sancto conceptam judicamus?</quote> Et Glossa, Matth. 17, dicit:
                <quote xml:id="ta-l3d16q2-Qd1e226">speciem quam habebat per naturam ostendit, non amittens carnem, quam
                assumpserat voluntate</quote>. Ergo claritas illa non fuit gloriosa.</p>
            <p xml:id="ta-l3d16q2-d1e230">Praeterea, claritas illa non solum fuit in corpore Christi, sed etiam in vestibus
              ejus, ut patet ex textu Evangelii. Sed in vestimentis non potest esse gloriosa
              claritas. Ergo nec in corpore Christi tunc fuit.</p>
            <p xml:id="ta-l3d16q2-d1e233">Sed contra, Philip. 3, super illud: <quote xml:id="ta-l3d16q2-Qd1e235" source="http://scta.info/resource/phil3_21@6-8">configuratum corpori claritatis</quote>,
              dicit Glossa: <quote xml:id="ta-l3d16q2-Qd1e238">assimilabimur claritati quam habuit in transfiguratione</quote>.
              Sed assimilabimur claritati gloriosae. Ergo tunc habuit claritatem gloriosam.</p>
            <p xml:id="ta-l3d16q2-d1e242">Praeterea, Matth. 17, dicit Glossa, quod apparuit in ea claritate quam habebit,
              peracto judicio. Sed tunc habebit claritatem gloriae. Ergo et in ea tunc apparuit.</p>
            <p xml:id="ta-l3d16q2-d1e246">Praeterea, claritas non gloriosa non ostendit gloriam resurrectionis. Sed ad hoc
              Christus transfiguratus est ut gloriam resurrectionis ostenderet, ut dictum est. Ergo
              erat claritas gloriosa.</p>
            <p xml:id="ta-l3d16q2-d1e249">Respondeo dicendum, quod Hugo de sancto Victore dicit, quod Christus assumpsit omnes
              proprietates seu dotes corporis glorificati adhuc corpus passibile gerens, quamvis in
              Christo non proprie habebant rationem dotis; sicut subtilitatem in nativitate, quando
              egressus est de utero virginali, claustris pudoris manentibus clausis; agilitatem
              autem, quando super undas maris ambulavit; claritatem autem in transfiguratione;
              impassibilitatem in coena, quando corpus suum ad edendum discipulis sine hoc quod
              divideretur dedit. Et hoc quidem non potest intelligi quantum ad ipsas qualitates sive
              habitus gloriosi corporis, quia contrariantur conditionibus et proprietatibus corporis
              passibilis. Christus autem semper ante resurrectionem corpus passibile habuit. Nec hoc
              quod corpus ejus a discipulis edentibus non dividebatur, fuit propter
              impassibilitatem; sed quia non in propria specie comedebatur, sed in specie panis in
              qua fiebat fractio. Unde cum contraria non sint simul in eodem, non poterat tunc
              habere qualitates corporis gloriosi; sed actus illarum proprietatum fuerunt in eo non
              quidem procedentes ex aliquo inhaerente, sed supernaturaliter divino miraculo, ut
              dicit Dionysius in epistola 4 ad Cajum: <quote xml:id="ta-l3d16q2-Qd1e251">super hominem operatur ea quae sunt
                hominis: et hoc monstrat virgo supernaturaliter concipiens, et aqua instabilis
                materialium et terrenorum pedum sustinens gravitatem</quote>. Dicendum ergo, quod
              ille fulgor non fuit proveniens ex aliqua proprietate corporis gloriosi existente in
              corpore Christi, sed fuit miraculose et divinitus inductus in corpore Christi. Fuit
              tamen ille fulgor ejusdem generis cum fulgore corporum glorificatorum, non tamen ita
              perfectus; sicut caritas viae assimilatur caritati patriae. In Moyse autem fuit
              claritas similis claritati patriae sicut fides visioni, non ejusdem generis; et ideo
              aspectum intuentium offendebat; quod non fuit de claritate Christi. Et hujus ratio
              est, quia anima Christi glorificata erat, non autem anima Moysi; unde et corpori ejus
              poterat convenienter attribui claritas gloriosa; non autem corpori Moysi, ne prius
              esset gloria in corpore quam in anima.</p>
            <p xml:id="ta-l3d16q2-d1e255">Ad primum ergo dicendum, quod ex Glossa ista habetur, quod non fuerit habitus
              claritatis sicut in corporibus immortalibus, sed fuit actus splendoris similis ex
              divino miraculo.</p>
            <p xml:id="ta-l3d16q2-d1e258">Per quod patet etiam solutio ad secundum.</p>
            <p xml:id="ta-l3d16q2-d1e261">Ad tertium dicendum, quod non potest esse quod claritas fuerit in corpore ex gloria
              animae: quia anima Christi adhuc erat passibilis ex illo respectu, quod est forma
              corporis: unde gloriam in corpus non transfundebat, ut dictum est.</p>
            <p xml:id="ta-l3d16q2-d1e264">Ad quartum dicendum, quod etiam actum aliarum dotium Christus ostendit, sed aliter,
              ut dictum est. Sed tamen secundum illa non dicitur transfiguratus: quia aliae dotes
              non pertinent ad aspectum, secundum quem praecipue de figura alicujus judicamus, sicut
              claritas, per quam aliquid in seipso videtur.</p>
            <p xml:id="ta-l3d16q2-d1e268">Ad quintum dicendum, quod hoc intelligitur quando corpus gloriosum non vult se
              ostendere.</p>
            <p xml:id="ta-l3d16q2-d1e271">Ad sextum dicendum, quod illa claritas dicitur sibi fuisse naturalis, inquantum
              corpus illud ordinatum erat ad illam claritatem habendam, sicut virtutes dicuntur
              animae naturales; vel inquantum erat conformis claritati animae; vel ratione
              divinitatis.</p>
            <p xml:id="ta-l3d16q2-d1e274">Ad septimum dicendum, quod in vestibus erat splendor ex claritate corporis
              procedens.</p>
          </div>
          <div xml:id="ta-l3d16q2-Dd1e278">
            <head xml:id="ta-l3d16q2-Hd1e280">Expositio textus</head>
            <p xml:id="ta-l3d16q2-d1e283"><quote xml:id="ta-l3d16q2-Qd1e284">Sicut aliis hominibus</quote>. Similitudo attenditur inquantum aliis hominibus
              necessitas moriendi inest natura, non inquantum est ex peccato. <quote xml:id="ta-l3d16q2-Qd1e287">Sunt enim
                quatuor status hominis</quote>. Contra. <name ref="#Boethius">Boetius</name>
              assignat tres. Dicendum, quod <name ref="#Boethius">Boetius</name> assignat status
              humanae naturae quantum ad conditiones corporis principaliter: quod quidem in primo
              statu erat animale, in secundo corruptibile, in tertio spirituale. Magister autem
              assignat principaliter quatuor status quantum ad conditiones animae, ut patet.
                <quote xml:id="ta-l3d16q2-Qd1e296">Immunitatem peccati</quote>. Non quantum ad potentiam peccandi, sed quantum
              ad actum. Boetius vero dicit, quod de primo statu accepit ea quae ad vitam animalem
              pertinent, scilicet, comedere, dormire, et hujusmodi.</p>
          </div>
        </div>
      </div>
    </body>
  </text>
</TEI>